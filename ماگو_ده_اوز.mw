[[پرونده:Txus di Fellatio and Zeta in concert in 2013.jpg|بندانگشتی|تخوس دی فلاتو (درامر) و زتا (خواننده)  ماگو ده اوزˇ اجرا سال 2013 میان]]
ماگو ده اوز ([[ايسپانيايي زوؤن]]: Mägo de Oz - [[گیلکی]]: اوزˇ جادوگر) ایتا ایسپانیایی موسیقی جرگه ، [[فولکلورˇ متال]] سبک دورون ایسه. ماگو ده اوز 27 ژوئیه 1988 میان توسط [[تخوس دی فلاتو]] کی ایتا درامر بو ، بگونیا محل ، [[مادريد]] دورون تشکیل بوبوسته. اوایل اَ گروه تحت تاثیر ایتا ترانه جه [[آیرون میدن]]ˇ جرگه خوشانه نام ترانسیلوانیا بنائید. اما ایتا سال بعد جرگهˇ نام ماگو ده اوز دوجین بوبوسته کی ایتا جه اوشانه اولین آهنگان بو. ماگو ده اوزˇ موسیقی ناهمگون و اورشین ایسه. چون اوشان موختلفه سبکان اجرا کونید. اوشانه موسیقی تلفیقی ایسه جه کلاسیکˇ موسیقی ، راک اند رول ، بلوز ، جاز ، متال و فولکلور. کی البته اوشانه غالب موسیقی ویشتر فولکلورˇ سلتیک و متال ایسه.<ref>Biografía de Mägo de Oz». Magodeoz.com. Consultado el 20 de enero de 2011</ref> 

اصلی و اولیه ماگو ده اوزˇ اعضا شامل تخوس دی فلاتو (درامر) ، کارلوس پریتو کی اونه لقب محمد ایسه (ویالون) ، خوان مانوئل مارین کی اونه لقب کارلیتو ایسه (اصلی گیتار زن) ، خوزه ماریا آلونسو کی اونه لقب چما ایسه (گیتار ریتم) ، سالوا (گیتار باس) و خوانما رودریگز (خوانندکس) بو. اوشان سال 1994 میان وختی بتنستید پول جما کونید و مشکلات مالی رفع بوکونید ، خوشانه اولین آلبوم بنام ماگو ده اوز کی بعدها اوشانه جرگهˇ نام بوبوسته منتشر بوکونید. اَ آلبوم اوشانه اولین کار حرفه ای بو و کشور دورون نام و آواز بیگیفتید اما ماگو ده اوزˇ آلبوم ، منتقدانه چندان راضی کننده نوبو و آلبومˇ کیفیت بیجیر دنستید. اما هه آلبوم امره بو کی موفق بوبوستید نام و آوازه پیدا بوکونید و بازون همه تان اسپانیا دورون شناخته شده بوبوستید. نقطه وقت ماگو ده اوز ، تخوس دی فلاتو فلسفی اشعار و کارلوس پریتو خوجیر نوازندگی و ریتم چگودن بو کی سال 1995 میان به عنوان ایتا خوروم متال جرگه اسپانیا دورون شناخته بوبوست.<ref>http://solmusica.com/artista/mago-de-oz</ref> 

==تارئخ==
[[فاىل:José Andrëa.jpg|بندانگشتی|خوزه آندریا ، ماگو ده اوزˇ بولیویایی خواننده سال 2006 اجرای زنده میان]]
اوایل ماه می 1988 میان ، تخوس دی فلاتو کی ایتا درامر بو ایتا موسیقی جرگه تشکیل بدا. تخوس تحت تاثیر آیرون میدنˇ جرگه قرار دشتی و اوشانه موسیقی پور تاثیر اونه رو بنا بو. هنه وستی خو موسیقی جرگهˇ نام بنا ترانسیلوانیا کی ایتا جه آیرون میدنˇ آهنگان نام ایسه. مولحق بوستن باخی جرگه اعضا تاخیر امره بو. چند سالی جه دوجین بوستن باخی اعضا دوارسته کی تا سال 1994 جرگه اعضا تکمیل بوبوسته و ماگو ده اوزˇ جرگه بطور کامل تشکیل بوبو.

سال 1992 میان خوان مانوئل مارین (کالیتو) بعنوان گیتار ریتم قرار بیگیفته. اولین سالان میان ، اوشان تلاش بوگودید کی نام و آواز بدست باوردید و موسیقی میان پا سختا کونید و خوشانه ادامه فعالیت وستی سرمایه جما کونید و خوشانه موسیقی سبک ارائه بدید. ماگو ده اوز سبک ویشتر به هوی متال و سلتی موسیقی و فولکور ادغام بوبوسته ایسه. هو زمات میان اوشان موفق بوبوستید ایتا جشنواره راک موسیقی بنام ویا ده مادرید  ([[ايسپانيايي زوؤن]]: Villa de Madrid) فینالیست ببید. دو سال بعد کی دوارسته تخوسˇ پئرˇ یاور دهن و کومک مالی امره موفق بوبوستید کی خوشانه اولین آلبوم بنام (Mägo de Oz - [[گیلکی]]: اوزˇ جادوگر) چکونید و بازار مئن اوسی بوکونید. ا آلبوم اهمیت هن بو کی باعث بوبو مردوم اوشانه بشناسید و اوشانه موسیقی امره آشنا ببید. چند ماه بعد کی دوارسته جرگه میان ایپچه تغییر صورت بیگیفته و خوزه آندریا بعنوان خاننده کس و فرانسیسکو گومز کی گیتار ریتم زن بو وارد جرگه بوبوستید. سال 1996 میان ماگو ده اوزˇ دومین آلبوم بنام خسوس دی چمبری ([[ايسپانيايي زوؤن]]: Jesús de Chamberí) به سبک [[راکˇ اپرا]] میان چگوده بوبوسته. راکˇ اپرا ایتا سبک ایسه کی چندته آهنگ ایتا موضوع روایت کونه و محتوای ترانه'ن همه تان مربوط به ایتا داستان و موضوع ایسه. آلبومˇ داستان ، مسیحˇ ظهورˇ واگرده کی چمبری ناحیه دورون که ایتا مادریدˇ محله نام ایسه ظهور کونه. آلبومˇ ترانه'ن ویشتر انتقاد جه کاتولیکˇ کلیسا ایسه. اَ آلبوم ، شرکت لوکوموتیو موسیقی آوانگاره بیگفته و بازار میان اوسی بوگوده. ا َ آلبوم اسپانیا دورون پور محبوب بوبوسته و مورد توجه قرار بیگفته. سال 1997 ماگو ده اوزˇ جرگه تصمیم بیگیفته باخی خو آهنگانه بازسازی بوکونه و اولین دفعه وستی خو آهنگانه سی دی رو بنام (La Bruja- [[گیلکی]]: جادوگر) منتشر بوکونه. ماگو ده اوزˇ سومین آلبوم ایتا ده راکˇ اپرا سبک دورون بو کی اونه موضوع جیگیفته بوبوسته [[دون کیخوته]] جه [[میگوئل ده سروانتس]]ˇ داستان کی بصورت مدرن هنده روایت بوستندره. اَ آلبوم سال 1999 میان منتشر بوبوسته و اونه نام ([[ايسپانيايي زوؤن]]: La Leyenda de La Mancha - [[گیلکی]]: لامانچاˇ افسانه) بو.<ref>http://www.magodeoz.com/biografia/</ref>

لامانچاˇ افسانه ˇ اشعار ، دون کیخوته داستانه شکل متفاوتی به سبک راک و عجیبی نشان بدا و اَ آلبوم ماگو ده اوز ره پیله موفقیت امره بو. Molinos de viento آهنگ (گیلکی: بادی آسیاب هان) ایتا جه خوجیر ترین ماگو ده اوزˇ آهنگان ایسه کی اونه موضوع واگرده به دون کیخوته ˇ توهم کی فکر کونه آسیاب هان غول ایسید و اوشانه مره بجنگسته. سال 2002 میان ایتا ویدیو کلیپ اَ آهنگ رو چگوده بوبوست.<ref>   Discografía: "Molinos de viento" – 2002». Consultado el 18 de septiembre de 2013.</ref>

ایتا سال بعد ضبط و تمرین گودن ، هفتم اکتبر سال 2000 میان ، ماگو ده اوزˇ پنجمین آلبوم بنام فینیسترا (إسپانیایی: Finisterra) چگوده بوبو و آوانگاره بیگیفته بوبوسته. اَ آلبومˇ ویژگی جه خواندن و نواختن نسبت به سابقه آلبومانˇ جرگه بالغتر و کامل تر بوبوسته بو. آلبومˇ ترانه'ن کی اساطیری و تاریخی ایسه مربوط به ایتا پاچه رمان بو کی تخوس دی فلاتو اونه ترانه'ن بینیویشته بو. فینیسترا آلبوم ، مادرید دورون تا ایتا هفته رتبه یکم فروش دشتی. هه زمات میان سرخیو سیسنروس (کیسکیا) بعنوان کیبورد نوازنده و فرناندو پونسه  نی زن وارد ماگو ده اوزˇ جرگه بوبوستید.<ref>Discografía: "El que quiera entender, que entienda" - 2000». Consultado el 18 de septiembre de 2013.</ref>

===گایا ، سه گانه آلبوم===
ماگو ده اوزˇ اعضا سال 2003 میان خوشانه آمادا گودید کی ایتا آلبوم سه گانه بنام گایا آوانگاره بیگیرید. آلبومˇ موضوع و فلسفه نامشخص ایسه و پور نظر و موختلفه گبان اونه موضوع سر بزه بوبوسته. موسیقی ترکیب و نواختن ساز خوجیر ایسه و ترکیب اصلی سازان آهنگان دورون ویشتر واگرده به ویالون ، فلوت و کیبورد کی باعث بوبو گیتار الکتریکˇ نقش کمتر ببه و درجه دوم دورون قرار بیگیفته. آلبومˇ ترانه'ن همه تان تخوس دی فلاتو بینیوشته بو. و گایا ترانه موضوع واگرده به ایتا لاکو بنام آلما اکیگاری کی [[برقی صندلی]] مره محکوم به مرگ بوبوسته. ایتا ده ترانهˇ موضوع مربوط ایسه به ایتا اسپانیایی جنگجو بنام پدرو آلکازار کی سال 1519 
میان ایتا جه پانصد و هشت نفری بو کی هرنان کورتس جیر دست خدمت گودی. بازون ترانه سومی ایسه کی ، اسپانیایینˇ استعمار و فوگوردستن مایا و اینکا تمدن نشان دیهه کی چیتو اسپانیایین بومی زناکانه تجاوز بوگودید و مرداکان کوشتید یا اویری بیگیفتید.<ref>Discografía: Gaia- 2003». Consultado el 28 de enero de 2014</ref>
ماگو ده اوزˇ جرگهˇ اعضا ، ارتباط و تطبیق گیفتن ویشتر وستی تصمیم بیگیفتن [[شومالی آمریکا|کلسيىا آمريکا]] سفر بوکونید. بومی فرهنگ ، تارئخ و تمدن او منطقه خو تاثیر ترانه'ن میان نیشان بدا. کی خوجیر تک آهنگانی بنام (La costa del silencio - گیلکی: تام بزه پره سر) و (La rosa de los vientos - گیلکی: سورخ گوله بادهان) بینیویشته بوبو کی بعدها اوشانه آهنگان رو ویدیو کلیپ چگوده بوبوسته. آلبوم بتنسته پیله موفقیت بدست باوره و پور فروش بوکونه. بیست وچهار ژانویه میان؛ تک آهنگه تام بزه پره سر رتبه یکم جدول فروش دورون جا بیگیفته.<ref>Numeros1.com. «Números 1, 24 de enero de 2004». Consultado el 28 de enero de 2014.</ref>  

سال 2004 میان جرگهˇ اعضا خوشانه هفتمین آلبومˇ ضبط گودن وستی بنام بلفاست استودیو دورون واگردستید. اَ آلبومه میان چندته جه خوجیرترین و کلاسیک موسیقی راکˇ آهنگان جه پیله میزقونان دنیا میان ([[إلویس پریسلی]] ، [[دیپ پورپول]] و [[وایت اسنک]]) منستن ، بازخوانی و اجرا بوبوسته. اّ آلبوم آخرین آلبومی بو که شرکت لوکوموتیو آوانگاره بیگفته.<ref>Fellatio, Txus di; Muniesa Caveda, Mariano (2013). Txus di Fellatio, ed. Si la vida te pisa desenvaina una sonrisa. España: Quarentena Creacions Artistiques, S.L. p. 256. ISBN 978-84-15191-40-7.</ref>
سال 2005 میان ماگو ده اوز قرارداد شرکت لوکوموتیو امره تومام بوبوسته و شرکت وارنر درو امره همکاری بوگوده. هو سال اواخر میان آلبوم Gaia II: La Voz Dormida  (گیلکی: دومین گایا - خوابˇ اوخان) منتشر بوبوسته. اَ آلبوم ویژگی و خصوصیت ، جسورانه ، شیطانی و انتقادی جه کاتولیک کلیسا ایسه. به ویژه دو تا آهنگ دورون (En nombre de Dios - گیلکی: خدا نام امره) و (La cantata del Diablo - گیلکی: بیجˇ آواز) اَ موضوع خوره نیشان بدا. اَ زمات میان ، ماگو ده اوز خو سابقه انگاره گیر امره یعنی شرکت لوکوموتیو مشکلات حقوقی پیدا بوگوده و حق تکثیر وستی علیه اؤ شرکت اقدام قانونی پیگیری بوگودید. اَ زمات میان ، ماگو ده اوزˇ  رسمی سایت اینترنتی جا رونمایی بوبوسته.<ref> Martín, Fernando (28 de noviembre de 2005). «Mägo de Oz critica a la Iglesia católica en 'Gaia II'». El País. Consultado el 28 de enero de 2014</ref> 

تاریخ یکم مه 2007 میان ماگو ده اوزˇ تازه انگاره گیر یعنی شرکت وارنر دور، ترتیب بدا تا جرگهˇ اعضا موختلفه کشوران میان ، [[ائسپانيا]] ، [[آمریکا]] ، [[مکزیک]] ، [[شیلی]] ، [[آرژانتین]] منستن فستیوال برپا بوکونید. کی اَ فستیوال ، جرگه وستی پیله موفقیت امره بو و پور استقبال صورت بیگیفته. هه زمات میان ایتا خواننده زناک بنام پاتریسیا به جرگه مولحق بوبوسته. ماگو ده اوز بعدی آلبوم ، (La ciudad de los árboles گیلکی: شهرˇ داران) نام دشتی کی سوم دسامبر هو سال منتشر بوبوسته. ائسپانیا دورون اَ آلبوم پور جه چهل هزار نسخه بفروش بوشو. بعد بیست سال فعالیت ، ماگو ده اوز موفق بوبسته یک میلیون نسخه جه اونه آلبومان فروش بداره. شهرˇ دارانˇ آلبوم نسبت به باخی ماگو ده اوزˇ آلبومان متفاوت بو. اونه تفاوت هن بو کی اونه آهنگان ملایم تر بو و نسبیت به سابقه آهنگان کمتر به سبک متال شباهت دشتی. هنه وستی پور مردومه خوش بومو.<ref>«'La ciudad de los Árboles' recibe Disco de Oro por sus ventas». Archivado desde el original el 12 de noviembre de 2013.</ref> 

==آلبومانˇ جرگه==
*Mägo de Oz :1994 (گیلکی: اوزˇ جادوگر)
*1996: Jesús de Chamberí (گیلکی: چمبریˇ مسیح)
*1998: La Leyenda de la Mancha (گیلکی: لامانچاˇ افسانه)
*2000: Finisterra (گیلکی: فینیسترا)
*2003: Gaia (گیلکی: گایا)
*2004: Belfast (گیلکی: بلفاست)
*2005: Gaia II: La Voz Dormida (گیلکی: دومین گایا - خوابˇ اوخان)
*2007: La Ciudad de los Árboles (گیلکی:شهرˇ داران)
*2010: Gaia III: Atlantia (گیلکی: سومین گایا - آتلانتیا)
*2010: Gaia: Epílogo (گیلکی: گایا - آخربسر)
*2012: Hechizos, Pócimas y Brujería (گیلکی: جادوهان ، داروهان و رمالی)
*2014: Ilussia (گیلکی: ایلوسیا)
*2015: Finisterra Opera Rock (گیلکی:اوپن راکˇ فینیسترا)
*2019: Ira Dei (گیلکی: ایرا دای)

==جرگهˇاعضا==
* تخوس دی فلاتو: درامر (1988 تا هسا)
* کارلوس پریتو (محمد): ویالون (1992 تا هسا)
* خوان کارلوس مارین (کارلستوس): اصلی گیتار (1992 تا هسا)
* فرانسیکو گومز دلاسرنا (فرانک): گیتار ریتم (1996 تا هسا)
* پاتریسیا تاپیا (2007 تاهسا)
* خوزه مانوئل پیزارو (خوزما): فلوت ، گالیسیا نی لوله ، نی زن (2010 تا هسا)
* خاوی دیاز: کیبورد ، آکوردین ، گیتار ریتم (2012 تا هسا)
* فرناندو ماینر: گیتار بیس (2012 تا هسا)
* خاویر دومینگوئز (زتا): خواننده (2012 تا هسا)

===سابقˇ اعضا===
* سالوا - گیتار بیس (1989–2002)
* چارلی - اصلی گیتار زن (2007–2012)
* خوانما رودریگز - خواننده (1989–1995)
* خوزه ماریا آلونسو (چما) - گیتار ریتم (1990–1996)
* تونی دل کورال - ساکسیفون (1994)
* آاوری - خواننده (1995–1996)
* سرخیو مارتینز- گیتار بیس (2003 - 2004)<br />
* لوئیز میگوئل ناوالون - گیتار بیس (2004)<br />
* خورخه سالان - اصلی گیتار زن (2004–2008)
* فرناندو پونسه ده لئون ، فلوت ، نی زن (1999–2010)
* خوزه آندریا - خواننده (1996-2011)<br />
* پدرو دیاز (پری) - گیتار بیس (2004–2012)
* سرخیو سیسنروس (کیسکیا) - کیبورد ، آکوردیون  (1999–2012) 


==جير بينيويشته==
<references/>


{{هوی متالˇ سبکان}}

[[جرگه:راک ؤ متال]]
