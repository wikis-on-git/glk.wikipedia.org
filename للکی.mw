'''Ləliki''' (gleditsia)

i där şumälə jangalon o xaräba boo jangalonə meen, farävon dee bunə. çun i där bäd o gart o xäkə jelo xurum isanə, şanə je u jangal o där käri şahronə meen istəfädə gudan. i därə bazron o unə valgon dämebə masrafə xuräki daanə. taqriban şanə je u şumälə namdär manätiqə meen, aqäqiyä jä, istəfädə gudan. albattə i kärebə vä je bi tif gunan istəfädə gudan.
[[image: liliki_niyam_bazr.gif|right|thumb|100px|Ləliki därə bazron o niyäm]]
unə xuşei o atri titi, vahärə meen birin hanan o asalə siftäl uşonə pur dus daanə. i titen tousanə aväxir o paizə sar baputə meevə banan. meevan buland, ouzin o väpitə niyäm daanan kə inə andäzə payn tä si säntimetr isə o unə kälə meevə rouşan savz rang daanə kə ibçi kə bugzari, surx yä tirə qahvei banə. niyämə meen, doone aträfə, narm o lazej qeşr bagitə daanə kə meeve putanə zamat xuşka banə. meevan, hammte valgonə xazon budə pasiyam ni därə sar moonan kə gähi, pur zamat, titi noodə isan.

meevanə şanə paizə meen, valgonə xazon boodə pasi, juma gudan o ibçi xuşka gudan o bujäri amrə unə bazronə je pustə judä gudan. bazronə şaanə xuşk daştan. bazron timär naxanan, vali kardanə zamat vä ibçi uşonə daxsonen o bazin kardan kə i kär işonə kardanebə xujirə.


==Manba==
[[pahnvalg däronə tuxmon]]

[[category:Däron]]
[[category:Näqəs maqälan]]
