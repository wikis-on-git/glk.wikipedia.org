در روز دهم اردیبهشت ماه سال 1324 خورشیدی در شهرستان لنگرود دیده به جهان گشود. او تحصیلات ابتدایی و متوسطه را در لنگرود به پایان رساند و در سال 1344 به دانشکده علوم دانشگاه تهران راه یافت و در رشته فیزیک مشغول به تحصیل شد و افتخار شاگردی استادان بنامی چون پروفسور محمود حسابی و دکتر آزاد را داشت. در سال 1350 به استخدام آموزش و پرورش درآمد. در سال 1379 بازنشسته شد. او عاشق کار خود بود. غنای علمی ، تبحر در تدریس ، خوش رویی و مناعت طبع و آزادگی از خصوصیات بارز مرحوم اردشیری بود. او تمام خصوصیات یک معلم خوب را داشت و درصد بالایی از تحصیل کردگان گیلان شاگردش بوده اند. سرانجام به علت عارضه سکته مغزی در شب 26 اردیبهشت ماه 1381 دیده از جهان فرو بست. آرامگاه او در سلیمانداراب رشت قرار دارد. به پاس احترام به خدمات استاد اردشیری یک دبیرستان دخترانه در رشت به نام ایشان نامگذاری شد.
همسر ایشان، حوری عرفانی نیز از دبیران با سابقه و متبحر فیزیک می باشند.
