{{بیسربس}}
{{بۊشؤسۊبراز}}

[[پرونده:Nebel_Mexican_War_۰۲_Capture_of_Monterrey.jpg|بندانگشتی| آمريکا ماىه دار، [[مونتری]] میان ]]
آمريکا ؤ مکزیکˇجنگ کي اۊنه '''مکزیکˇ جنگ''' هم دۊخانید ایتا جنگ بۊ [[آمريکا]] ؤ [[مکزیکˇ جؤمۊري]] ميان، سالان ۱۸۴۶ تا ۱۸۴۸ میان، کي آمريکا ماىه دارˇ فۊتۊرکˇ امره آغازابؤسته. جنگˇ علت ادعای دۊ کشور بۊ [[تگزاس]]ˇ ايالتˇ سر ؤ هر دۊ اۊنˇ مالکیتهادعا گۊدید. آمريکا دؤلت، مکزیکه درخاست  بدا کي [[تگزاس]] خایه بیهینه. ولي مکزیک آؤجا بدا کي قصد فروش خۊ ایالته نره. ولی تگزاسˇ میان کي اکثریت آمريکاىي موهاجر بید مکزیک دؤلت امره اختلاف  زیادا بؤسته ؤ درخواست خودمختاری بوگودید. سال ۱۸۳۶ میان [[تگزاسˇ انقلاب]] ضد مکزیک حاکمیت شکل بیگیفته ؤ [[تگزاس]]، مکزیک جا سیوا بۊبؤسته ؤ [[تگزاسˇ جؤمۊري]] وجود بومو.
اوایل سال ۱۸۴۶، آمريکا ؤ مکزیک جنگ  رسما آغازا بؤسته ؤ جه بهار ۱۸۴۶ تا پئیز ۱۸۴۷ [[آمريکا ماىه دار]]، [[نئومکزیکو]] ؤ [[کالیفرنیا]] بِتنسته تصرف بۊکۊنه ؤ مکزیک خاک دورون پیشروی بوگوده. آخرسر وختی آمريکایئن [[مکزیکو سیتی]]، مکزیکˇ پایتخت تصرف بوگودید، جنگ آمريکا پیروزی امره خاتمه بیگیفته. بعد جنگ دۊ کشور [[گوادالؤپ ایدالگؤ عهدنامه]] امضا بوگودید کي آمريکا بتنسته پیله صارا مکزیک جه تصرف بۊکۊنه کي شامل پنج تا ایالت [[آریزونا]]، [[کالیفرنیا]]، [[نوادا]]، [[نئومکزیکو]] ؤ [[یوتا]] ضمیمه خۊ صارا بۊکۊنه ؤ ریوگرانده روبار دۊ کشور مرز بۊبؤسته. درعوض آمريکا ۱۵ میلیون غرامت مکزیک فدأ.

مکزیک سال ۱۸۲۱میان، [[اسپانیا]] جه سیوا بۊبؤسته ؤ آزادا بۊ ؤ [[تگزاس]] مکزیک ایالت بۊ کي اَ زمات میان موهاجرت [[تگزاس]] میان اضافا بؤسته ؤ پور آمريکاىيئن ؤ غىر آمريکاىيئن [[تگزاس]] دورون موهاجرت گودید. مکزیک دؤلت ایتا قانون بَنا فقط اسپانیاییئن حق موهاجرت [[تگزاس]] میان دَرید ؤ جغرز اسپانیاییئن حق وؤرۊد به تگزاس نأرید. اَ میان [[آمريکا]]، مکزیکˇ دؤلت پیشنهاد بدا کي تماىؤل دره [[تگزاس]] ؤ باقی اونه صارای تا [[اطلسˇ اقیانوس]] ورجا بیهینه. ولی مکزیک، آمريکا پیشنهاد رد بوگوده. هنه وستی آمريکاىيئن شروع به موخالفت مکزیک ˇدؤلت امره بوگودید. اَ اختلاف باعث بوبو [[تگزاسˇ انقلاب]] وجود بایه. کي [[تگزاس]] آخر سر [[مکزیک]] جا سیوا بۊبؤسته ؤ ایتا تازه کشور بنام [[تگزاسˇ جؤمۊري]] وجود بومو. مکزیک دؤلت اعلام بۊگۊده کي [[تگزاسˇ جؤمۊري]] غىر قانونیه ؤ برسمیت نشناسه. ولی [[تگزاسˇ جؤمۊري]] عمر پاچ بۊ. چند سالی کي دوارسته یعنی سال ۱۸۴۵، [[آمريکا]]، [[تگزاس]] ضمیمه خۊ خاک بۊگۊده  ؤ [[تگزاس]]، آمريکا ایالت بۊبؤسته. هتو بۊ کي [[آمريکا]] ؤ [[مکزیک]] میان اختلاف دَکفته. 
سال ۱۸۴۶ میان، [[آمريکا]] ؤ [[مکزیک]] اختلاف خوشانه مرز ؤ حدود وستی پورتر بۊبؤسته ؤ حتی [[آمريکا]] تصمیم بیگیفته  مکزیکه فۊتۊرکه ؤ هتویی بۊ آمريکا ؤ مکزیک ˇجنگ آغازا بؤسته. پور زمات بۊ کي آمريکاىيئن ناجه دَشتید خوشانه  صارا مرز ؤ حدودا پیلا کونید مخصوصا آمريکا ماىه دارˇ قوت مکزيکيیئن جۊلؤ باعث بۊبؤسته بۊ کي آمريکاىيئن تماىؤل جنگ مکزیک امره بدارید.
[[پرونده:US_and_mexican_soldiers_۱۸۴۶-۱۸۴۸.jpg|بندانگشتی|ایتا مکزيکي خلابر(راست) ؤ ایتا آمريکاىي خلابر]]
==کله گیفتن==
وختی جنگ قوت بیگیفته [[آمريکا]] ایتا بخش جه [[کالیفرنیا]] ؤ [[نئومکزیکو]] تصرف بوگوده ؤ بعد دوتا پیله ماىه دار کي اوشانه چکنه [[وینفیلد اسکات]] ؤ [[زكريا تيلور]] نام بۊ اوسی بۊگۊده به مکزیکˇ مرزان. [[زكريا تيلور]] بعدˇ جنگ آمريکا رئیس جؤمور بۊبؤسته. وختی آمريکاىيئن، مکزیکˇ شهران فۊتۊرکستید اوایل سال ۱۸۴۷ میان، مکزیکˇ رئیس جؤمور ؤ ماىه دار چکنه [[آنتونیو لوپز دِ سانته آنا]] خۊ خلابران ؤ رستران امره آمريکا ماىه دار فۊتۊرکسته ولی [[مونتری]] ؤ [[بوئنه ویستا]] میان دشکن بوخورده. مکزیکˇ ماىه دار پور مشکل دشتی ؤ بیماری، قحطی ؤ ناخوشی گرفتار بۊ ؤ پور مکزيکيیئن جنگˇ ميان جیویشتید ؤ تترچ آمريکا ماىه دار جۊلؤ دشکن خؤرديد. مکزیکˇ دؤلت میان اختلاف ؤ سردرگمی بۊ ؤ نَتَنستید جنگˇ ره  چاره بۊکۊنيد ؤ خؤرؤم تصمیم بیگیرید. مارس ۱۸۴۷ میان ژنرال اسکات، بِتنسته وراکروز فوسینه. اونه ماىه دار دورون پور رستران ایسابید کي بعدا [[آمريکا داخلی جنگ ]] میان چکنه بوبوستید  ژنرال [[رابرت لی]]، ژنرال [[یولیسیس گرانت]]، ژنرال [[جؤرج مید]] ؤ ژنرال [[استؤن وئل جکسون]] مَنستن.
هو سال ماه می میان، ژنرال اسکات بِتنسته پوئلبا ؤ بعدش مکزیکˇ پایتخت، [[مکزیکو سیتی]] فوسینه ؤ مکزيکيیئن مقاومت فوگوردسته ؤ [[مکزیک]] جنگ دورون تسلیم بۊبؤسته.
==بعد کله گیفتن==
آمريکا ایجایی ایالات (USA) جنگˇ ميان پیروز بۊبؤسته ؤ سال ۱۸۴۸ میان  مکزیک امره [[گوادالؤپ ایدالگؤ عهدنامه]] امضا بوگودید ؤ هتو بۊ کي آمريکا پنج تا ایالت [[آریزونا]]، [[کالیفرنیا]]، [[نوادا]]، [[نئومکزیکو]] ؤ [[یوتا]] مکزیک جا جیگیفته ؤ بخشی جه [[کلرادؤ]] ؤ [[وایومینگ]] آمريکا ضمیمه خاک بۊبؤسته. درعوض مکزیک،آمريکا جه ۱۵ میلیون دولار غرامت فگیفته. 
برده داری اَ ایالتان میان کي تازه آمريکا خاک بۊبؤسته بید پور رواج دشتی. هنه وستی برده داری موضوع، [[آمريکا]] میان شدت بیگیفته ؤ موافقان ؤ مخالفان میان هر روج ویشتر اختلاف دکفتی. اَ موضوع سر [[آمريکا]] دچار ایتا چتین ؤ خونی جنگ بۊبؤسته  ؤ [[آمريکا داخلی جنگ]] شروع بوبو کي چهار سال ادامه دشتی. اَ جنگˇ ميان پور رستران ؤ خلابران ایسابید کي مکزیک سابقه جنگˇ ميان حضور دشتید.

==سربس==
*اینگیلیسی ویکی پدیا
[[رده:تاريخ]]
[[رده:آمريکا تاريخ]]
[[رده:جنگ]]
