[[پرونده:لىلا خالئد.jpg|بندانگشتی|لىلا خالئد ىکته اؤردۊگه مئن فلسطيني أوأره'نˇ شي، [[لؤبنان]]ˇ مئن، ۱۹۷۰ [[نؤوامبر ۲۹]]]]
'''لىلا خالئد''' ([[عربي]] مئن: لىلي خالئد) (تولؤد: [[۱۹۴۴ (ميلادي)|۱۹۴۴]] [[آوريل ۹]])، [[خلقي جبهه فلسطينˇ رهاىي وأسي]] مرکزي شؤرا مئنˇ عؤضو ؤ [[فلسطينˇ مللي مجلس]]ˇ عؤضو ؤ قديمي چريک.

خالئد اينˇ وأسي نؤمي بۊبؤ چۊن دۊ ته [[هواپىمادۊزي]] مئن ([[۱۹۶۹ (ميلادي)|۱۹۶۹]] ؤ [[۱۹۷۰ (ميلادي)|۱۹۷۰]]) نقش دأشت. اي دۊ ته هواپىمادۊزي دۊ ته تفاقن ىک جرگه تفاقؤنأ جي که بازين دۊخؤنده بۊبؤن [[سيا سپتامبر]].

==هواپىمادۊزي==
۱۹۶۹ [[اۊت ۲۹]]، خالئد ىکته جرگه مئن عؤضۊ بۊ که اي جرگه ىکته [[بۊينگ۷۰۷]]ˇ هواپىما' کي [[رؤم]]ˇ جي شؤدبۊ [[آتئن]] بدۊزئن ؤ [[دمئشق]]ˇ مئن فۊرۊز بچردن. اي پرأىتنˇ مئن، هواپىما خلبانه واداشتن کي [[حأىفا]] سرأ جي دوأرن تا خالئد بۊتؤنه خۊ تولؤدˇ جيگه' (کي اجازه ندأشت وگرده اؤره) بىنه.<ref>www.mqm.com/English-News/Jan-2001/leilakhalid.htm</ref> با اينکه هواپىما مئن ىکته انفجار بۊبؤ هي کس جيجا نۊبؤ. اي هواپىمادۊزي پسي، خالئد چن ته جراحي پلاستيک بۊده تا خۊ هؤويته جخوسؤنه.

۱۹۷۰ [[سپتامبر ۶]]، خالئد ؤ [[پارتيک آرگۊئللؤ]] کي [[نيکاراگؤئه]]‌ شي بۊ، پروازˇ نؤمرهٔ ۲۱۹ هواپىما' کي [[ئل-عال]]ˇ هواپىماىي شي بۊ ؤ [[آمستئردام]]ˇ جي شؤدبۊ [[نيۊىؤرک]] بدۊزئن. اي تفاق ىکته وابين بۊ چنته همزمت هواپىمادۊزي جي که '''خلقي جبهه فلسطينˇ رهاىي وأسي''' ايشؤنˇ برنامه' دچئه بۊ. اي هواپىمادۊزي مئن، آرگۊئللؤ بکۊشته بۊبؤ ؤ خالئده بىتن. خلبان هواپىما' فۊرانئه [[هيثرؤ فۊرۊزگه]] طرف [[لندن]]ˇ مئن ؤ اؤره خالئده هأدأن پؤليسˇ دس.

خۊدش گۊنه: "مۊ هواپىمادۊزي جي دۊ ته هدف دأشتم، ىکته اينکه فلسطينئني که اسرايلˇ زندؤنˇ مئن دبۊنه رها بۊکۊنم ؤ دوم اينکه دۊنىا ذهنه جلب بۊکۊنم به فلسطينˇ مردۊم."<ref>[http://farsi.alarabiya.net/fa/middle-east/2013/03/11/%D9%84%DB%8C%D9%84%D8%A7-%D8%AE%D8%A7%D9%84%D8%AF-%D9%88-%D9%87%D9%88%D8%A7%D9%BE%DB%8C%D9%85%D8%A7-%D8%B1%D8%A8%D8%A7%DB%8C%DB%8C-%D8%A8%D8%B1%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%A2%D8%B1%D9%85%D8%A7%D9%86-%D9%81%D9%84%D8%B3%D8%B7%DB%8C%D9%86-.html لیلا خالد و هواپیما ربایی برای دفاع از آرمان فلسطین] (بگۊبشتؤ العربيه همره)</ref>

هۊ سال تا، [[اؤکتؤبر ۱]]، بريتانيا دؤلت ىکته زندؤنيئنˇ هأدأهأگيرˇ برنامه مئن، خالئده رها بۊده. ىک سال بازۊن خلقي جبهه فلسطينˇ رهاىي وأسي، هواپىمادۊزئه ىکته تاکتيکي شيوه به بنأ ديمه.

سال [[۲۰۰۶ (ميلادي)|۲۰۰۶]] [[لينا مقبۊل]] کي ىکته فلسطيني-سؤئدي فيلمسازه، ىکته مؤستند چاگۊده راجه به لىلا خالئد، "لىلا خالئد: هواپىمادۊز"ˇ نؤمي.<ref>[http://www.imdb.com/title/tt0847570/ Leila Khaled: Hijacker (2006)]</ref>

[[پرونده:Leila Khaled.jpg|بندانگشتی|لىلا خالئد، [[بىرۊت]]ˇ مئن.]]

==جيرنويس==
{{جيرنويس}}

[[رده:خلقي جبهه فلسطينˇ رهاىي وأسي عؤضوؤن]]
[[رده:حأىفا آدمؤن]]
[[رده:۱۹۴۴ بچئه آدمؤن]]
[[رده:هواپىمادۊزؤن]]
[[رده:چريکؤن]]
[[رده:کؤمؤنيستؤن]]
