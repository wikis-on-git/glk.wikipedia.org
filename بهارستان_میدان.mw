'''بهارستان میدان تا پیش از اون که [[شورای ملی مجلس]] ‌تشکیل ببه، جزوه زمینان [[نگارستان باغ]] بو. نگارستان باغ در میدان سمت شمالی ‌، [[فتح‌علی شاه]] دوره ، چاگوده ببوست و [[محمدعلی شاه]] هم چندین سال اویه زندگی بوگود.باغ نگارستان محوطیه مرکزی‌، یعنی میدان مختص [[آتش بازی]] مراسم در عیدان میئن و مراسم [[شتر]] قربانی گودن بو. 
[[تصویر:syy.jpg|left|thumb|بهارستان میدان1338]]

مشهورترین بنای دوروبره ا میدان عیمارت و بهارستان باغ در اونه قسمت شرقی ایسه که اونه صاحیب اصلی [[حاج میرزاحسین‌خان قزوینی]]‌، سپهسالار و [[صدراعظم ناصری]] دوره ‌، بو.
 
میرزا حسین خان درسال ۱۲۸۸ ه. ق‌، زمینان زیادیه برای  چاگودن باغ و خانه مسکونی و مسجیدی شامل [[مدرسه]] و [[مکتب]] و کیتاب‌خانه خریداری بوگود. طرح و نقشیه عیمارت بنا و باغا ایته فرانسوی ‌موهندس ، [[فال یوس بواتان‌]]، فوگوده . اون هو موهندسی بو که طرح باغ و [[پارک ظل‌السلطان]] ، که ایمروزه [[آموزش و پرورش]] شینه فوگودوبو.
[[تصویر:syyy.jpg|left|thumb|بهارستان میدان1385]]

 
بهارستان میدان بارها دوچار تغییر شکل ببوسته و از اویی که شورای ملی مجلس در میدان ضلع شرقی واقع ببوسته ، میدان همیشه مرکز جما بوستن و [[تظاهرات]] سیاسی مردوم بو.

از موهم‌ترین وقایعی که در ا میدان میئن ایتفاق دکفته واقعیه [[به توپ دوستنه مجلس]]، توسط محمدعلی شاه، بو که شا به اون ایشاره گودن. هتویی تظاهرات مردوم علیه خلع [[دوکتور محمد مصدق]] از [[نخست‌وزیری]] و عملیات [[کودتای ۲۸ مرداد]] سال ۱۳۳۲، از  وقایع موهمه بهارستان میدان ایسه. 

الانئی ایته موجسمه از [[سیدحسن مدرس]] ‌، اثر [[اوستاد گروسی]]‌، در میدان مرکز نصب بوسته نها.'''




[[رده:جوغرافی]]
