موقعيت جغرافيايي: روستاي شهراب با مساحت حدود صد كيلومتر مربع در عرض 34 درجه و 35 دقيقه جغرافيايي و 49 درجه 55 دقيقه طول شرقي قرار دارد.
اين روستا مركز دهستان كوه پناه از توابع بخش مركزي شهرستان تفرش است و در حد فاصل شهرستانهاي تفرش (شمال) ، آشتيان(شرق) و فراهان (جنوب) قرار دارد.

جمعيت: جمعيت اين روستا حدود 2799 نفر است و از سه محله بالاده، ميان ده، قلعه تشكيل شده است.

روستاهاي چال، سفيد شبان، كشه، سربند، سفيدآب، دارستان، كنگران و شاهواروق تابع شهراب هستند.

شهراب در منطقه كوهستاني واقع است و آب و هواي بسيار عالي دارد و مردم آن به كشاورزي و دامپروري مشغولند.
انگور اين روستا شهرت خاص دارد.

مردم شهراب خونگرم، مذهبي و شيفته اهل بيت عصمت و طهارت هستند.
مرقد مطهر امامزاده شاهزاده علي اصغر(ع) ، پسر امام زين العابدين (ع) در اين روستا واقع است كه قدمت شهراب را بيش از 1000سال نشان مي دهد. 
همچنين در روستاي شاهواروق از توابع شهراب نيز مرقد مطهر شاهزاده قاسم (ع) از فرزندان اما موسي كاظم (ع) وجود دارد.

منبع: سالنامه تفرش 84
http://www.tafresh.net/r-shahrab.asp
