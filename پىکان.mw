[[File:Peykan chaldoran.jpg|thumb|300px|right|]]

'''پىکان''' ایتأ اۊتۊل نام ایسه کي سال ۱۳۴۶ خۊرشیدی مئن توسط ایران ناسیؤنال (ایران‌ خودرو) شرکت ؤ رۊتس صنعتی جؤرگه (تالبۊتˇ کارخانه مالک) تؤلید و به بازار عرضه بۊبؤست. پکىان اوّلین اۊتۊلي ایسه کي [[ایران]] چأکۊده. پىکان سریع به ایتَأ محبۊبˇ اۊتۊل ایران مئن بدل بۊبؤسته ؤ اۊنه مختلف مدلان توسط ایران خودرو روانه بازار بۊبؤسته، ولي اۊ زِمات کي انقلاب بۊبؤسته (سال ۱۳۵۷)، اۊن تولید کَمَأ بۊسته ؤ سال ۱۳۶۰ مئن ده گَلَف گَلَف اۊنه تؤلید به صفر فأرئسن دۊبۊ ولي با چاکۊدن أ اۊتۊل قطعات ایران مئن، اۊنه مۊنتاژ تا ۱۳۸۴ ادامه پیدا گۊده و اۊنه تیراژ هۊ سال مئن دۊ میلیۊن دَزگا بۊ.

پىکان منفي نۊکات خئلي بۊ، مثلا اۊنه سۊتنˇ مصرف بۊجؤر بۊ ؤ ایمني جالبي هم نأشتي، ولي ارزاني واستي، أ اۊتۊل آمار فرۊش پۊر بۊجؤر بۊ و جزو ایرانˇ فرهنگي نمادان بۊبۊسته.
أ دؤره زِمات مئن، پىکان به عنوان ایتَأ کلاسیکˇ اۊتۊل مؤرد توجه ایسِه و خیلی‌ئان به بازسازي اۊنه قدیمي نمۊنه‌ئان مشغۊل ایسید.

== پىکانˇ تاریخچه ==
[[پرونده:1971-Paykan-Deluxe.JPG|چپ|270px|بندانگشتی|ایتأ پىکان ایران مئن]]
بعد أن کي ایرانˇ تلاش، قرارداد دَوَستَن فیات أمرأ نتیجه نأشتی، پىکان، (هیلمن هانتر آخري مدل؛ (کرایسلر) رۊتس أرؤ مدل ۱۹۶۶) مۊنتاژˇ قرارداد ایران مئن بین دۊتِه شرکتأن [[ایران ناسیؤنال]] (ایران خودرو) ؤ رۊتسˇ صنعتي جؤرگه (Group Rootes) کي ايتأ اينگيليسي شرکت بۊ ؤ ورشکست بؤستن دۊبۊ، دَوَسته بۊبؤسته ؤ أ اۊتۊل بعد أن کي اي دهه اینگیلیس مئن چأگۊده بۊبؤسته بامۊ ایران.
أ اۊتۊلˇ طراحي جه تالبۊت شرکت ایسه کي ايتأ جه جیرمجمۊعه‌ئان رۊتسˇ صنعتی جرگه اۊ زمات دۊرۊن بۊ.
اي سال بعد کراىسلر کي ایتأ آمریکائي شرکت ایسِه رۊتسˇ سهام فيگيته ؤ بعدا سال ۱۳۵۹ مِئَن پىکان فىس لیفت کي به "چراغ بنزي" معرۊف بۊ، روانه بازار بۊبؤسته.
أ اۊتۊل مۊنتاژ هأتؤ تا سال ۶۴ ایدامه دأشتي ؤ اۊنه قطعه‌ئان هم خارج جه وارد بؤستی و اي سري قسمتان مثل شیشه، رادیاتؤر ؤ فنرˇ کمک ایران مئن سربه‌هم بؤستی.
سال ۶۴، پىکان چأگۊدنˇ خط اینگیلیس مئن متوقف بؤسته و پژؤ شرکت (فرانسه) أمرأ ادغام بۊبؤسته ؤ اۊنه نتيجه‌ئم کمبۊد قطعه ایران‌خودرو خط مونتاژ مئن بۊ. أ سال مئن پژؤ قۊبيل بۊکۊده کي پژو ۵۰۴ تعلیقˇ سيستم ؤ پىکانˇ ماتۊر رۊ سوار بۊکۊنه ؤ أ روند تا شش سال ایدامه پیدا بۊگۊده.
سال ۷۱ مئن پىکان ویشتِر قطعات ایران مئن چأگۊده بۊستی کي به '''پىکان ۱۶۰۰''' معرۊف بۊ ؤ اۊنه چأگۊدن تا سال ۸۴ کي سال توقف پىکان چأکۊني ایسه، ایدامه دأشتي.
سال ۱۳۷۳ ايتأ نوع پىکان به نام '''سپر جؤشن''' چأگۊده بۊبؤسته کي خئلي زیبا نۊبۊ و تقریباً أ مدل جه استقبال نۊبؤسته.
رۊج ۲۵ اردیبهشت سال ۱۳۸۴، بعد ۳۸ سال ؤ چأگۊدن دۊ میلیؤن و ۲۹۵ هزار دزگا، پىکان چأگۊدن متوقف بۊبۊسته ؤ آخرین پیکاني‌ئَم کي چأگۊدنˇ خط جه خارج بۊبؤسته مۊزه ره اۊسه بۊکۊدن. بعدا تلاش زیادی بۊبؤسته تا ایتأ جایگزین پىکان ره پیدا ببه از جمله اۊشان تأنیم به : [[ال۹۰]]، [[چری کیوکیو ۶]]، [[پژو ۲۰۶]]، [[پژو ۲۰۶ صندوقدار]]، [[پژو روآ]]، [[پژو ۴۰۵]] و [[سمند]] اشاره بۊکۊنیم کي البته أ طرحان ىا ناکام بمانسته ىا اۊشأنه جه استقبال نۊبؤسته ؤ ىا اۊشأنˇ قىمت گران بۊ.

== مدلان ==
* [[پیکان کارلوکس|کارلۊکس]]
* [[پیکان جوانان|جوانان]]
* [[پیکان کار|کار]]
* [[پیکان ۱۶۰۰|۱۶۰۰]]
* [[پیکان دولوکس|دؤلۊکس]]
* [[دولوکس فیس لیفت]]
* [[پیکان استیشن|استىشن]]
* [[پیکان وانت|وانت]]
* تاکسی
* اؤتۊماتیک
* [[پژوئی پیکان|پژؤئی]]
* سپر جؤشن
[[پرونده:1975.humber.sceptre.arp.jpg|چپ|250px|بندانگشتی|ایتا دزگا پىکان جوانان رۊتسˇ شرکت چاکۊده، بساته بۊبؤسته سال ۱۹۷۵ مئن بر اساس هیلمن هانتر]]

=== پىکان جوانان (هيلمن هانتر جي‌تي) ===
ایرانیانˇ استقبال پىکان جه باعث بۊبؤسته کي أوائل دهه ۱۳۵۰ مئن چوانانˇ مدل کي اۊن ماتۊرˇ حجم ؤ ماتۊرˇ یارائي معمۊلي پىکان جه ویشتر بۊ ؤ آلۊمینیؤمی سرسيلندر هم دأشتي، به پىکان چأگۊدنˇ خط ایضافه ببه.
[[پیکان جوانان]] دأشتن دۊ ته کاربۊراتؤر ؤ شتاب بۊجؤر واستي جوانان مئن محبۊب بۊبؤسته ؤ اۊن جلؤ‌پنجره رۊ دۊ ته جؤفت گردˇ چراغ نماىان بۊ ؤ اۊتۊلˇ دۊرۊن اۊنˇ داشبؤرد، معمۊلی مدلان أمرأ متفاوت بۊ ؤ با دأشتن آمپران برق، رۊغنˇ فشار، بنزینˇ باکˇ درجه و ماتۊرˇ دما جلوه خاصی دأشتی ؤ خؤره طرفدار دست ؤ پا بۊکۊده بۊ.

=== دؤلۊکس ===
{{اصلی|پیکان دولوکس}}
[[پرونده:Peykan 1971 3.JPG|بندانگشتی| پىکان دؤلۊکسˇ تبلیغ، مدل ۱۳۵۰ ایتأ مجله مئن]]
[[پیکان دولوکس]] ایتأ جه پىکان معرۊف‌ترین ؤ اولین مدلان پىکان بۊ. اي سري دؤلۊکسان اتوماتیکˇ دنده أمرأ چأگۊده بۊبۊسته ؤ همچنين پىکان دؤلۊکسˇ سپر جه نوع شمشیري بۊ.
دؤلۊکس بلند قَدّأن ره وَختی کي خاستید اۊتۊل دۊرۊن بينيشينيد مۊشکیل ایجاد گۊدي.
أ ماشینˇ بدنه فرم کبریتي مانند ایسه.

=== دؤلۊکس فىس‌لیفت ===
[[پرونده:Paykan gathering in northern Tehran.jpg|بندانگشتی|جمعا بۊستن برخي جه پىکان قدیمي نۊسخه‌'ن (کي أواخر دهه ۶۰ میلادي تا أوائل دهه ۱۹۷۰ چأگۊده بۊبؤستن) [[تئران]] مئن.]]
جه سال ۱۳۵۹ پىکان ايتأ تغيير أمرأ کي کراىسلر اۊن ظاهر مئن به وجۊد باوارده، مثل تغییر کامل جۊلؤئي ؤ عقبي چراغان (کي پیله‌تر ؤ مستطیلي بۊ)، پانل نشانگران مقابل راننده، تؤلید بۊبؤسته ([[دولوکس فیس لیفت]] ابتدائي سالان چأگۊدن مئن به چراغ بنزي پىکان معرۊف بۊ).

=== کارلۊکس ===
{{اصلی|پیکان کارلوکس}}

بعد سال ۱۳۵۷ انقلاب، ایران‌خودرو شرکت جه خىامی براران بيگيفته بۊبؤسته ؤ تحت مالکیت دولت قرار بیگیفته ؤ اۊن نتیجه کاهش پىکان خانواده محصۊلات به دؤ نوع سدان و وانت بۊبؤسته. اما دولت با سرهم کۊدن قطعاتی کی جه قدیم أ شرکت انبار مئن بمانسته بۊ، أ اۊتۊل چأگۊدن تا اي مدت کۊتاه ایدامه بدأ.

=== کار ===
{{اصلی|پیکان کار}}

[[پیکان کار]] نوعی جه پىکان مخصۊص مدلان بۊ. أ نوع پىکان دهه ۵۰ مئن به وسیله کارخانه [[ایران ناسیونال]] چأگۊده بؤسته. أ اۊتۊل بنا به درخواست مشتریاني کي اۊشان کارˇ محل، صنعتي بۊ چأگۊده بؤسته ؤ اۊنه چأگۊدن تا بعد انقلابم ایدامه پیدا گۊده.
أ اۊتۊلˇ ماتۊر جه مدل تخت ایسه کي به اَونجر معرۊف ایسه و اۊنه شتاب خئلي بۊجۊره.
أ اۊتۊل عقبي دنده چراغ جه چراغ اِستؤپ و خطر و رانَما جۊدا بۊ.

=== پژوئي پىکان ===
سال ۱۳۷۰ مئن [[ایران خودرو]] تعلیقˇ سيستم و ماتۊر ۱۸۰۰ سي‌سي پژؤ ۵۰۴ أمرأ کي بدنه پیکان رۊ سواره گۊده، ايتأ نوع جدید جه پىکان کي ایران مئن به پژوئی پىکان معرۊف بۊ چأگۊده و تا ۶ سال أ روند ايدامه دأشتي.

أ مدل پىکان، دأشتن ماتۊر پژؤ ۵۰۴ واستي کي پىکان سۊبۊک اۊتاق رۊ سواره بؤسته، اۊنˇ شتاب و یارائي خئلي بۊجؤر بۊ.

أ اۊتۊلˇ اولیه شتاب، جه پژو ۵۰۴ و حتی پژؤ ۴۰۵ هم ویشتر ایسه و أنه دليل هم پىکان سۊبۊک بدنه و پژؤ قوی ماتۊر واستي ایسه.


دلیل اصلی چأگۊدن أ مدل پىکان، هِئِن تالبۊت توسط پژؤ بۊ کي منجر به تأخير در چأگۊدن پىکان کارخانه ایرانخودرو دۊرۊن بۊبؤسته، کي بعد مدتي با پیشنهاد پژؤ کارخانه، اي سري تعداد محدۊد جه پژو ۵۰۴ ماتۊران کي فرانسه مئن بمانسته بۊ به ایران بۊفرۊته بؤسته و پژوئی پىکان به مدت ۶ سال تولید و با اتمام پژؤ ۵۰۴ ماتۊران أ اۊتۊل چأگۊدن متوقف بۊبؤستِه.

=== پىکان ۱۶۰۰ ===
اۊنˇ چأگۊدن جه شهریور ۱۳۷۱، ماتۊران ۱۶۰۰ سي‌سي مگاموتور ایران أمرأ و استفاده جه گیرباکس (جه کشوران آلمان آرژانتین و سرانجام ایران) و اِکسِل‌ئاني کي جه ایران چأگۊده‌ئان بۊ، آغازِه بۊسته و ۱۳ سال رِه ایدامه پیدا گۊده.

== پىکان تاتائیان ==
<gallery>
پرونده:Tehran Snapshot 00593.jpg|ایتأ پىکان وانت
پرونده:Iranian automobile.jpg|ایتأ دۊرسَفتِه پىکان
پرونده:Tehran Snapshot 00556.jpg| ایتأ سۊرخˇ پىکان مدل ۱۳۴۸
پرونده:Hillman Hunter with second of the four fronts 1725cc first registered October 1967.JPG| هیلمن هانتر پلاک بۊبۊسته ۱۳۴۶ مئن
پرونده:Tehran-Sharetaxi.jpg| پىکان تاکسی [[تئران]] مئن ۱۳۸۸
پرونده:Paykan Pickup.Hillman Minx.JPG|پىکان وانت جلؤئي نما
</gallery>

==سربس==
{{جيرنويس}}

[[جرگه:اۊتۊل]]

* (یادکرد وب| نشانی = http://www.baztab.com/news/24162.php| عنوان = وداع با پیکان، ۲۶ اردیبهشت| نویسنده = | تاریخ بازدید = ۱۹ ژانویه ۲۰۰۹| تاریخ = ۲۰ اردیبهشت ۱۳۸۴| ناشر = سایت خبری بازتاب| صفحه = | زبان =}}{{date=نوامبر ۲۰۱۹ |bot=InternetArchiveBot}}
* (یادکرد وب | نشانی = http://www.baztab.com/news/24327.php | عنوان = سرانجام، خداحافظی با پیکان | نویسنده = | تاریخ بازدید = ۱۹ ژانویه ۲۰۰۹ | تاریخ = ۲۵ اردیبهشت ۱۳۸۴ | ناشر = سایت خبری بازتاب | صفحه = | زبان = | archiveurl = https://web.archive.org/web/20071009180507/http://www.baztab.com/news/24327.php | archivedate = ۹ اکتبر ۲۰۰۷ | dead-url = yes}}
