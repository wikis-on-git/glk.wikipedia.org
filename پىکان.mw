[[File:Peykan chaldoran.jpg|thumb|250px|right|]]

'''پیکان''' ایتأ اۊتۊل نام ایسه کي سال ۱۳۴۶ خۊرشیدی مئن توسط شرکت ایران ناسیونال(ایران‌خودرو) و رۊتس صنعتی جؤرگه (کارخانه تالبۊتˇمالک) تؤلید و به بازار عرضه بۊبۊست. پیکان اوّلین اۊتۊلي ایسه کي ایران چأگۊده. پیکان سریع به ایتَأ محبۊبˇاۊتۊل ایران مئن بدل بۊبۊسته و اۊنه مختلف مۊدیلان توسط ایران‌خودرو روانه بازار بۊبۊسته. ولي اۊ زِمات کي انقلاب بۊبۊسته (سال ۱۳۵۷)، اۊنه تولید کَمَأ بۊسته و سال ۱۳۶۰ مئن ده گَلَف گَلَف اۊنه تؤلید به صفر فأرِسِن دۊبۊ ولي با تؤلید قطعات أ اۊتۊل ایران مئن، اۊنه مۊنتاژ تا ۱۳۸۴ ادامه پیدا گۊده و اۊنه تیراژ هۊ سال مئن دؤ میلیون دَزگا بۊ.

پیکان منفي نۊکات خئلي بۊ، مثلا اۊنه سۊتنˇمصرف بۊجؤر بۊ و ایمني جالبي هم نأشتي، ولي ارزاني  وستي، أ اۊتۊل بۊفرۊتن آمار بۊجؤر بۊ و جزو ایرانˇفرهنگي نمادان بۊبۊسته.
أ دؤره زِمات مئن، پیکان به عنوان ایتَأ کلاسیکˇاۊتۊل مؤرد توجه ایسِه و خیلی‌ئان به بازسازي اۊنه قدیمي نمۊنه‌ئان مشغۊل ایسید.

== پیکان تاریخچه ==
[[پرونده:1971-Paykan-Deluxe.JPG|چپ|270px|بندانگشتی|ایتَا پیکان ایران مئن]]
بعد أن کي ایرانˇتلاش، قرارداد دَوَستَن فیات أمرأ نتیجه نأشتی، پیکان، ( [[هیلمن هانتر]] آخري مدل؛ (کرایسلر) [[روتس ارو]] مدل ۱۹۶۶) مۊنتاژˇقرارداد ایران مئن بین دۊتِه شرکتأن [[ایران ناسیونال]](ایران خودرو) و رۊتس صنعتي جؤرگه(Group Rootes) کي ايتأ اينگيليسي شرکت بۊ و ورشکست بۊستن دۊبۊ، دَوَسته بۊبۊسته و أ اۊتۊل بعد أن کي اي دهه اینگیلیس مئن چأگۊده بۊبۊسته بامۊ ایران.
أ اۊتۊلˇطراحی جه شرکت تالبۊت ایسه کي ايتأ جه جیرمجمۊعه‌ئان رۊتس صنعتی جُرگه اۊ زمات دۊرۊن بۊ.
اي سال بعد [[کرایسلر]] کي ایتأ آمریکائي شرکت ایسِه رۊتس سهام فيگيته و بعدا سال ۱۳۵۹ مِئَن پیکان فیس‌لیفت کي به چراغ‌بنزي معرۊف بۊ، روانه بازار بۊبۊسته.
أ اۊتۊل مۊنتاژ هأتؤ تا سال ۶۴ ایدامه دأشتي و اۊنه قطعه‌ئان هم خارج جه وارد بۊستی و اي سري قسمتان مثل شیشه، رادیاتؤر و فنرˇکمک ایران مئن سربه‌هم بۊستی.
سال ۶۴، پیکان چأگۊدنˇخط اینگیلیس مئن متوقف بۊسته و پژؤ شرکت (فرانسه) أمرأ ادغام بۊبۊسته و اۊنه نتيجه‌ئم کمبۊد قطعه ایران‌خودرو خط مونتاژ مئن بۊ. أ سال مئن پژؤ قۊبيل بۊکۊده کي پژو ۵۰۴ تعلیقˇسيستم و ماتۊر پیکان رۊ سوار بۊکۊنه و أ روند تا شش سال ایدامه پیدا بۊگۊده.
سال ۷۱ مئن پیکان ویشتِر قطعات ایران مئن چأگۊده بۊستی کي به '''پیکان ۱۶۰۰''' معرۊف بۊ و اۊنه چأگۊدن تا سال ۸۴ کي سال توقف پیکان چأکۊني ایسه، ایدامه دأشتي.
سال ۱۳۷۳ ايتأ نوع پیکان به نام '''سپر جؤشن''' چأگۊده بۊبۊسته کي خئلي زیبا نۊبۊ و تقریباً أ مدل جه استقبال نۊبۊسته.
رۊج ۲۵ اردیبهشت سال ۱۳۸۴، بعد ۳۸ سال و چأگۊدن دۊ میلیؤن و ۲۹۵ هزار دزگا، پیکان چأگۊدن متوقف بۊبۊسته و آخرین پیکاني‌ئَم کي چأگۊدنˇخط جه خارج بۊبۊسته مۊزه ره اۊسه بۊکۊدن. بعدا تلاش زیادی بۊبۊسته تا ایتأ جایگزین پیکان ره پیدا ببه از جمله اۊشان تأنیم به : [[ال۹۰]]، [[چری کیوکیو ۶]]، [[پژو ۲۰۶]]، [[پژو ۲۰۶ صندوقدار]]، [[پژو روآ]]، [[پژو ۴۰۵]] و [[سمند]] اشاره بۊکۊنیم کي البته أ طرحان یا ناکام بمانسته یا اۊشأنه جه استقبال نۊبۊسته و یا اۊشأنه قیمت گران بۊ.

== مودیلان ==
* [[پیکان کارلوکس|کارلوکس]]
* [[پیکان جوانان|جوانان]]
* [[پیکان کار|کار]]
* [[پیکان ۱۶۰۰|۱۶۰۰]]
* [[پیکان دولوکس|دولوکس]]
* [[دولوکس فیس لیفت]]
* [[پیکان استیشن|استیشن]]
* [[پیکان وانت|وانت]]
* تاکسی
* اتوماتیک
* [[پژوئی پیکان|پژوئی]]
* سپر جوشن
[[پرونده:1975.humber.sceptre.arp.jpg|چپ|250px|بندانگشتی|ایتا دستگاه پیکان جوانان شرکت روتس چاکوده، بساته بوبوسته سال ۱۹۷۵ مئن بر اساس [[هیلمن هانتر]]]]

=== پیکان جوانان (هیلمن هانتر جی‌تی) ===
استقبال ایرانیان پیکان جه باعث بوبوسته کی اوایل دهه ۱۳۵۰ مئن مدل جوانان که دارای [[حجم موتور]] مشابه، اما قدرت موتور ویشتر با سرسیلندر آلومینیومی بو، به پیکان خط تولید ایضافه ببه.
[[پیکان جوانان]] دِشتِن دو کاربراتور سرعت و ویشتر شتاب واسی محبوب جوانان بوبوسته و اونه جلو پنجره چارته جلو چراغ و آفتومات دورون اونه داشبورد، معمولی مودیلان اَمرَه متفاوت بو و با داشتن آمپر برق، فشار روغن، درجه باک  و دمای موتور جلوه خاصی دِشتی و خوره طرفدار دست و پا بوکوده بو.

=== دولوکس ===
{{اصلی|پیکان دولوکس}}
[[پرونده:Peykan 1971 3.JPG|بندانگشتی| پیکان دولوکس تبلیغ مودیل ۱۳۵۰ ایتَا مجله مئن]]
[[پیکان دولوکس]] ایتَا جه پیکان معروف‌ترین مودیلان بو. اَ مودیل جه پیکان اولین مودیلان بو. برخی جه اَ مودیلان به صورت دنده اتوماتیک بِساتِه بوبوسته و همچنین پیکان دولوکس سپر از نوع شمشیری بو.
دولوکس درازان ره وَختی کی خاستید آفتومات دورون بینیشینید موشکیل ایجاد گودی.
اَ ماشین بدنه فرم کبریتی مانند ایسه.

=== دولوکس فیس‌لیفت ===
[[پرونده:Paykan gathering in northern Tehran.jpg|بندانگشتی|جمعا بوستن برخی جه پیکان قدیمی نوسخه‌ئان (کی اواخر دهه ۶۰ میلادی تا اوایل دهه ۱۹۷۰ بساته بوبوستن) [[تئران]] مئن.]]
جه سال ۱۳۵۹ پیکان با تغییری که کرایسلر اونه ظاهر مئن بوجود باوارده، شامل تغییر کامل چراغان جلو و عقب (که پیله‌تر و مستطیلی بو)، پانل نشانگرهای مقابل راننده، تولید بوبوسته ([[دولوکس فیس لیفت]] سالان ابتدایی تولید مئن به پیکان چراغ بنزی معروف بو).

=== کارلوکس ===
{{اصلی|پیکان کارلوکس}}

پس از انقلاب سال ۱۳۵۷، ایران خودرو شرکت جه خیامی براران بیگیفته بوبوسته و تحت مالکیت دولت قرار بیگیفته و اونه نتیجه کاهش پیکان خانواده محصولات به دو نوع سدان و وانت بوبوسته. اما دولت با سرهم کودن قطعاتی که جه قدیم اَ شرکت انبار مئن بمانسته بو، اَ خودروئه ایدامه بدا.

=== کار ===
{{اصلی|پیکان کار}}

[[پیکان کار]] نوعی جه پیکان مخصوص مودیلان بو. اَ نوع پیکان دهه ۵۰ مئن به وسیله کارخانه [[ایران ناسیونال]] چاکوده بوسته. اَ آفتومات بنا به درخواست مشتریانی کی اوشان کار محل صنعتی بو بساته بوسته و اونه چاکودن تا بعد انقلابم ایدامه پیدا کوده.
اَ آفتومات ماتور جه مودیل تخت ایسه که به اَونجر معروف ایسه و اونه شتاب بالایه.
اَ آفتومات ریوِرس چراغ جه چراغ اِستُپ و خطر و رانَما جودا بو.

=== پژوئی پیکان ===
سال ۱۳۷۰ مئن [[ایران خودرو]] سیستم تعلیق و ماتور ۱۸۰۰ سی سی [[پژو ۵۰۴]] اَمرَه کی بدنه پیکان رو سواره گوده، نوع جدیدی جه پیکان کی ایران مئن به پژوئی پیکان معروف بو چاکوده و ۶ سال اونه چاکودن ایدامه پیدا گوده.

اَ مدل پیکان دِشتن ماتور پژو ۵۰۴ واسی کی پیکان سوبوک اوطاق رو سواره بوسته، شتاب و قدرت بالایی دِشتی.

اَ آفتومات اولیه شتاب جه پژو ۵۰۴ و حتی پژو ۴۰۵ هم ویشتر ایسه و اَ موضوع پیکان سوبوک بدنه و پژو قوی ماتور واسی ایسه.


دلیل اصلی چاکودن اَ مودیل پیکان، هِئِن تالبوت توسط پژو بو کی منجر به وقفه چاکودن پیکان مئن کارخانه ایرانخودرو دورون بوبوسته، که بعد مدتی با پیشنهاد پژو کارخانه، تعداد محدودی جه پژو ۵۰۴ ماتوران کی فرانسه مئن بمانسته بو به ایران بوفروته بوسته و پژوئی پیکان به مدت ۶ سال تولید و با اتمام پژو ۵۰۴ ماتوران اَ خودرو جَختَرَ شو و اونه چاکودن متوقف بوبوستِه.

=== پیکان ۱۶۰۰ ===
اونه چاکودن جه شهریور ۱۳۷۱ و ماتوران ۱۶۰۰ سی سی مگاموتور  ایران مئن و استفاده جه [[گیربکس|گیربکس‌هایی]] (جه کشوران آلمان آرژانتین و سرانجام ایران) و اِکسِل‌ئان ایرانه چاکوده، آغازِه بوسته و برای ۱۳ سال ایدامه پیدا گوده.

== پیکان تاتائیان ==
<gallery>
پرونده:Tehran Snapshot 00593.jpg|ایتا پیکان وانت
پرونده:Iranian automobile.jpg|ایتا دورسَفتِه پیکان
پرونده:Tehran Snapshot 00556.jpg| ایتا سورخه پیکان مدل ۱۳۴۸
پرونده:Hillman Hunter with second of the four fronts 1725cc first registered October 1967.JPG| هیلمن هانتر پلاک بوبوسته ۱۳۴۶ مئن
پرونده:Tehran-Sharetaxi.jpg| پیکان تاکسی تئران مئن ۱۳۸۸
پرونده:Paykan Pickup.Hillman Minx.JPG|پیکان وانت جلو نما
</gallery>

==سربس==
{{جيرنويس}}

[[جرگه:اۊتۊل]]
