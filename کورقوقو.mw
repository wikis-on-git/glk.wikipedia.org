[[پرونده:Strix-varia-005.jpg|بندانگشتی|250|كورقوقو]]
'''كورقوقو''' یا جوغد یا شؤجوغد (اينگليسی: '''Owl''') ايتا شكاری مورغ (پرنده) ايسه و ۲۰۰ گونه امره كلˇ دونيا میان (جغرزˇ قطبان) کرا زندگی كونه. اوشانˇ خوراک  [[چيچير]]، [[گرزه]] ([[موش]])، [[گنجِوانی]] و [[گوزگا]] ايسه و برخی كورقوقویان ايسائيد كه [[سوف]] هم شكار كونيد. '''كورقوقو''' ايتا مورغ ايسه كه پهنˇ ديم و كوچی توكˇ  امره شناس ايسه و هتويی شناخته بوبوسته كه تنهايی زندگي كونه. ا مورغˇ ايشتاوستن پور قوی ايسه.

==تنˇ شكل==
[[پرونده:کورقوقو.JPG|200px|thumb|left|کورقوقو، [[لاجؤن]]، [[سرچشمه (دیهات)|سرچشمه]] دیهاتˇ جنوب، [[شؤپرچال (غار)|شؤپرچال]]ˇ غارˇ دورˇور.]]
همه كورقوقویانˇ نژادˇ ميان، اوشانˇ ديم گرده و ايتا نوع كورقوقو، [[تيلمبار كوره]] ايسه كی اونˇ ديم، قلبˇ شكله مانه. 

كورقوقویان تانيد خوشانˇ گردنه ۲۷۰ درجه واگردانيد (۱۳۵ درجه جه هر وَر)، اوشانˇ چوم دوربينˇ مانستن ايسه كی خوروم-خوروم  خوشانˇ دورˇوره فاندريد و ا قودرته داريد كه گومار و كمسو جيگا مئن خوروم بدینید و شكار بوكونيد.
كوچترين كورقوقو، [[پاچˇ كورقوقو]]، '''(Elf Owl)''' ايسه كه ۳۱ گرم اونˇ وزن و ۱۳/۵ سانيتیمتر اونˇ درازیه.


==كره گودن==
ويشتر كورقوقویانˇ مورغانه سيفيد رنگ و نسبتا گرد ايسه و اونˇ تعداد تا ايتا دوجين حدود كونه و بستگی به گونه و فصلˇ زمت داره. ويشتر ۳ تا ۴ تا ايسه. ماده كورقوقو  ايتا تا سه روزˇ مئن توخم كونه.
كورقوقویانˇ ره، همه‌تا مورغانˇ مانستن، فك چاگودن و كيشكا پيلا گودنˇ زمت اهمیت داره و وا ايتا سال مئن اوشانه ره دواره. ان زماتی ايسه كه خوشانˇ ژنه به ايتا نسلˇ بعد مونتقل كونيد.

==شكار==
[[پرونده:SpottedEagleOwl2539MGEyeLid.jpg|بندانگشتی|كورقوقو نيناكی]]
كورقوقو ايتا مورغه كه ويشتر شبˇ مئن شكار كونه و هتويی باخی مورغانˇ امره، [[آلوغ]]  و [[واشك]]ˇ مانستن روزˇ مئن رقابت نوكونه. البته شب شكار گودن كورقوقویانˇ واستی داب ايسه. ولی برخی گونه‌ٰن burrowing owls و پاچˇ گوش كورقوقو ايسائيد كه روزˇ مئن شكار كونيد و تا هسا نژادانی ايسائيد pygmyˇ مانستن صوبˇ سر يا آفتاونشست شكار كونيد.<ref>http://animals.about.com/od/owls/a/owl-facts.htm</ref>

اوشانˇ خوراک بی‌مهره‌یان (ویایان (حشرات)، ‍‍‍‍‍‍‍[[لابدان]] ، ‍‍‍‍[[كلم]]، [[راب]]، ‍‍‍‍[[خرچنگ]]) و [[سوف]] و [[چيچير]]، [[مورغان]] و كوچی پستانداران ايسه. اوشانˇ اصلي خوراک به اوشانˇ نژاد واگرده. [[ايجگره كورقوقو]]  (Screech owls) و [[دوخان كورقوقو]] (Scops owls) ويشتر ویایانه خوردید و [[تيلمبار كوره]] انواعˇ گرزه (موش) و كورقوقویانˇ پيلتر، [[آلوغ كورقوقو]] (Eagle Owl)، سارايی خرگوش، [[كاشال]]، تنگوله مورغان ([[اوردك]] اندازه) و [[تورنگ]] فَوَريد. باخی جه كورقوقویان [[آسيا]] و ‍‍‍[[آفريقا]] مئن اييسائيد، [[مالا كوره قوقو]] (Fish owls) مَنستن، كه [[سوف]] گيفتن اوشانه واستی چم ايسه.
<ref>http://www.owlpages.com/articles.php?section=owl+physiology&title=Food</ref>

==فرهنگ مئن==
كوره قوقو ايتا بخش جه فرهنگˇ آدمی هزاران سال مئن ايسه. اولين نقاشی غار مئن بِكِشه بوبوسته كوره قوقو جه، واگرده 15،000 - 20،000 سال پيش [[فرانسه]] مئن. ديوار بِكِشه و كوره قوقو [[موميايی]] چَگوده بوبوسته [[مصر باستان]] مئن. باخی فرهنگانˇ مئن، كوره قوقو ايتا عاقل و دوكاره پرنده و باخی ده فرهنگانˇ مئن ازازيل و بيج ايسه. [[استراليا]] بوميان، موعتقد بيد كه كوره قوقو ايتا نيمه آدم جه بزا بوبوسته. باخی [[آسیا]] كشوران  مئن كوره قوقو بيجانˇ چالا كونه. اعتقاد شوم نسبت به كوره قوقوه‌ٰن كه گيديد مرگ و نحسی آوره، اوشانه شب شيكار گودن واستی ايسه. [[آفریقا]] مئن بوميان موعتقد ايسيد كه اوشان بيجˇ امره ايساييد. تا هسه دونيا مئن، مردوم اجور خرافاتˇ باور دَريد.
<ref>http://animaldiversity.ummz.umich.edu/</ref> 

==لينكان جيگاه==
http://www.farsnews.com/newstext.php?nn=13911017001451 

http://somehtakapoo.ir/?p=1032

http://langrood.blogfa.com/8710.aspx

http://gilan.isna.ir/Default.aspx?NSID=5&SSLID=46&NID=4133
==جير بنيويشته==
 <references>

{{حیوانان}}
[[رده:حىاتي وانويسؤن]]
