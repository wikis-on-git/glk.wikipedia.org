'''سۊوتؤن''' (رسمي نام: سوباتان) ايته رۊستا ؤ جؤردي دئکده ايسه کي  [[کرگانرۊدˇ بخش]]، [[تالش ٚ شأرستان]] ؤ [[گيلان]] ٚ مئن قرار دأره.

[[فاىل: soubatan.jpg|چپ|بندانگشتی]]

  

== جۊغرافي جيگا ==
سۊوتؤن ايته جه [[گيلان]] ٚ دئني جيگایان ايسه کي [[ليسار]] ٚ شأر أمرأ ۲۲ کيلؤمتر، [[هشتپر]] جه ۳۶ کيلؤمتر ؤ نئؤر ٚ دریاچه جه ۲۱ کيلؤمتر فاصله دأره. سۊوتؤن جه خۊرتاو به ليسار ٚ أنبۊ دامان، جه خۊرخۊس به نئؤر ٚ دریاچه، جه کلسيا به ليسار ٚ رۊخان ؤ خطبه سرا جؤردي ؤ جه نسا ور ني به آسبؤمؤر ؤ [[جؤکندان ٚ دهستان]] فأرئسه.

سۊوتؤن ٚ دۊرۊن تقريبا صد ته خانوار زيوده کي مۊختلف فصلان ٚ مئن أ عدد تغيير کۊنه. سۊوتؤن پۊر جه خاني ايسه کي خنک ؤ تازه آو اۊن ٚ ساکنان ره فراهم کۊنه. أ منطقه دۊرۊن چند ته دئبار ٚ قبرستان نهأ کي ويشتر جه هٚزار سال قدمت دأرده ؤ نشان دهه کي انسان ٚ سکۊنت أ منطقه مئن به سالان دۊر واگرده.

==سۊوتنˇ نام==
أ رۊستا نام جه دۊ ته واجه ''سۊ'' به مأني گۊلپر ؤ ''وَتَن'' کي مأني رشد کۊدن دهه تشکيل بۊبؤسته ؤ سۊوتن یعني ايته جيگا کي گۊلپرˇ گياه اۊنˇ مئن فراوان رشد کۊنه. گۊلپر جه معرۊفˇ دارۊئي گياهان، سۊوتن ؤ اۊنˇ أطراف مئن ايسه. سۊوتنˇ واجه جه [[تالشي زوؤن|تالشي زوان]] بيگيفته بۊبؤسته دره ؤ ايته گيلاني أصيلˇ واجه ايسه ؤ تالشان هسأ ني خۊشان مئن جه أ نام استفاده کۊنيدي کي نشان دهه سوباتان أ رۊستا ره نام درستي نيه ؤ وارداتي ايسه ؤ سۊوتن صحيح ايسه.  

== تاتاييان ==
<gallery>
پرونده:اسب دوانی در سوباتان.JPG|گۊسندانˇ جرگه، سۊوتنˇ مئن
پرونده:Abshar001.JPG|سۊوتنˇ دتؤر
پرونده:Abshar02.JPG|سۊوتنˇ دتؤر
پرونده:Abshar03.JPG|سۊوتنˇ خاني
</gallery>

==سربس==
{{جيرنويس}}
[[جرگه:تالشˇ شأرستانˇ رۊستاىان]]
