{{بۊشؤسۊبراز}}
[[File:Chernobylreactor 1.jpg|thumb|چرنؤبيلˇ قۊووتگه کأرسنه پسي]]
[[File:Chernobyl placement.svg|thumb|چرنؤبيلˇ قۊووتگه جيگه]]
[[File:RBMK en.svg|thumb|يکته شماتيک دياگرام، رأکتؤرˇ جي]]
[[File:Chernobyl radiation map 1996.svg|thumb|تؤسنˇ سطحˇ نقشه، چرنؤبيلˇ أطراف (۱۹۹۶)]]


'''چرنؤبيلˇ کأرسنه''' ([[اينگيليسي]] ميئن: Chernobyl Disaster) ايتأ هسته-اي کأرسنه ايسه کي ۱۹۸۶ˇ آوريل ما ۲۶ˇ ميئن اتفاق دکفته و اونا درجه ۷ از ۷ بئه. تنها ایتا حادثه اتمی انا مانستن وجود داره که انا درجه ۷ ایسه و اونم حادثه اتمی فوکوشیما داییچی در ژاپن ایسه کي سال ۲۰۱۱ مئن و سونامي واسي همچین اتفاقی دکفته. حادثه چرنؤبیل دۊرۊن ۵۰۰۰۰۰ کارگر دخالت بۊکۊدید و نهایتا بتانستید که ایتأ فلزي سازه آسیب بیدئه راکتور ساختمان سر چاکۊنید تا ويشتر جیویشتن مواد رادیواکتیو جلؤيه بيگيريد. تخمین بزئه بۊبۊسته دره کي أ حادثه حدود ۱۸ میلیارد رۊبل خسارت بدأشته دره و ۳۱ نفر (جه آتش نشانان، مۊهندسان و پاک کنندگان) أ حادثه مئن بۊمۊرديد کي أ آمار جه أولي تخمين خئلي بيجيرتر بۊ؛ اما تاثیرات دراز مدتي کي جه أ حادثه بوۊجۊد بامؤ، مثل بۊجۊر شؤن سرطانˇ نرخ اۊکراین و بلارۊس دۊرۊن جه عواقب أ اتفاق بۊ خۊصۊصا بلارۊسأ میانی تعداد زاکاني کي تیروییدˇ سرطان دچار بۊبۊستید به مراتب زیادأ بۊست أن به أ خاطر بۊ کي ید رادیواکتیوي کي جه اتمی شکست حاصل بۊبۊسته بۊ توسط أشانا تیرویید جذب بۊبۊسته بۊ.<ref>  https://www.oecd-nea.org/rp/reports/2003/nea3508-chernobyl.pdf | title = Chernobyl: Assessment of Radiological and Health Impact, 2002 update; Chapter II – The release, dispersion and deposition of radionuclides | year=2002 | publisher = OECD-NEA | accessdate= 2015-06-03</ref>

==تفاقˇ شرح==
خۊد حادثه راکتورˇ طراحي اشکال واسي ؤ انساني اشتباه واسي کي اۊنه دليل هم أن بۊ کي جه وۊجۊد اشکال طراحي دۊرۊن آگاه نيبيد. أتؤ بۊ کي شبˇ شیفت دۊرۊن زماتي کي کارکۊنان خۊاستید ایتا آزمایش اجرا بۊکۊنید تا بیدیدنید اگر برق قطع ببه و پؤمپانی کي آبا به راکتورˇ قلب فارئسانیدي کار نۊکۊنید، آیا کۊمکي سیستم تانه به موقع عمل بۊکۊنه یا نه. آب مسئول ۲ تا کۊمکي پؤمپا روشنأ گۊده ؤ با أ کار باعث بۊبۊسته کي آب راکتور دۊرۊن زیاد بشه. راکتور قبل أن هم نیمه توان بۊ و کنترل میله ان بیجیر و راکتورˇ دۊرۊن بؤن. با ويشترأ بۊستن آب راکتورˇ قلب دۊرۊن (بجای بخار خلاء) میزان توليد گرمای راکتور خیلی کم بۊبؤست؛ (حدۊد ۵۰ مگاوات) چون آب نوترونا جذب کۊنه. دستۊر العمل گۊفتی کي راکتور باس آزمایش دۊرۊن ۷۰۰ مگاوات گرما چأکۊنه ولي هسا راکتور در حالت تقریبا خامۊش بۊ. أ حالت مئن ارشد مۊهندس تصمیم بیگیفته کي کنترل میله أنا راکتور جه فاکشه بیرون. أ کار أمرأ راکتور، گرمای ویشتری چأگۊده ؤ تا حدۊد ۲۰۰ مگاوات فأرئسه. أتؤ بۊبۊسته کي ارشد مۊهندس تصمیم بیگیفته کي آزمایشا اجرا بۊکۊنه، در حالي کي تنها ۶ تا کنترل میله راکتور دۊرۊن باقي بمانسته بۊ و أن آب بۊ که راکتور دۊرۊن باعث بؤستي کي راکتور کمتر برق چأکۊنه. أ شرایط مئن راکتور به شدت ناپایدار بۊ. ازمایش ۶ واسي برق چأکۊنˇ تۊربین خامۊشأ بؤسته. با خامۊش بۊبۊستن برق چأکۊنˇ تۊربين، پؤمپانˇ برق قطع بۊبؤستید. با قطع بۊبؤستن پؤمپان دئه آبي به راکتور فأنرئسه. هأتؤیم دیزلˇ ژنراتوران رۊشنأ بؤستید. وظیفه أ دیزلˇ ژنراتوران أن بۊ کي زمات قطع برق دۊرۊن، برق چأکۊنن تا پؤمپان به کار دکفن، اما باسي ۴۰ تا ۵۰ ثانیه کار بۊکۊده بید تا بتانید برق تولید بۊکۊنید. قرار بۊ طراحي ایتا کۊمکي سیستم أمرأ اۊشان بتانید جه بۊخاري کي قبلا راکتور تولید بۊکۊده بۊ، رؤشن کۊدن ایتأ توربین دیگر ره استفاده بۊکۊنید و أ آزمایش هم هأنأ واسي قرار بۊ انجام ببه. خۊلاصه کي با قطع کودن برق، پؤمپان آب کافي به راکتور فارسانیدي، آب کي تا هسا نوترونان جذب کۊدی، به بۊخار تبدیل بۊبۊست. هن خۊدۊش راکتورˇفشارا بۊجؤر بؤبؤرد اما جه طرفی هم تعداد نوترونان آزاد هم بۊجؤر بۊشؤ. أتؤ بۊبۊست کي راکتورˇ فعالیت خئلي بۊجؤر بۊشؤ. مۊهندسان کم کۊدن راکتورˇ فعالیت واسي خامۊش کۊدن اظطراري دۊکمه یا AZ-5 فشار بدایید. أ دۊکمه اي سري کنترل میله راکتورˇ دۊرۊن فؤقاستي. اما تعدادي جه اۊنه کنترل میله‌ئان بصورت دستي فاکشه بۊبؤسته بؤن. به هر حال فؤقاستن کنترل میله‌ئان أمرأ راکتورˇ فعالیت باسي کم بۊبؤستي کي نۊبؤسته. اۊنه دلیل هم تاثیر کنترل میله‌ئاني بۊ کي گرافیت و بۊر أمرأ ساخته بۊبؤسته بؤن. أ کنترل میله‌ئان باسي نوترونا جذب بۊکۊنید، اما اول کي فؤقاسته بید بر عکس انتظار، به دفع نوترون کمک بۊکۊديد. أ عامل اۊ بۊحراني شرایط دۊرۊن باعث تشدید راکتورˇ فعالیت بۊبؤسته و چند لحظه مئن راکتورˇ فشار به چندین برابر فشاري کي أ راکتوران اۊنه ره طراحي بۊبؤسته بيد فأرئسه، بطؤری کي راکتورˇ قلب واترکست و باعث بۊبؤسته راکتورˇ محافظˇ سر کي جه جنس فلز بۊ و ۵۰۰۰ تن وزن داشتی پرتاب ببه. بعد أ اتفاق، ۸ تؤن رادیو اکتیوˇ مواد، نیم مایل آسمان دۊرۊن بۊجؤر بۊشؤ.

==کأرسنه پسي==
بعد حادثه آتش نشانی ماموران روانه بوستید که بینا کودید آتشا خاموش کودن، اما بعد یک ساعت و نیم از پا دکفتید، سیا بوبوستید یا بوجور باواردید. اتو بوبوست که اتش^ وا بداییدید. صبح هیلوکوپتران بوشویید تا خسارتا تخمین بزنید. بدئید که راکتور^ قلب بازه و آتش اونا میانی مشخصه. با مشخص شدن شرایط، ارتش دستور بیگیفته که ساکنین شهر پریپیتا تخلیه بوکونه. 12 هزار اوتوبوس و کامیون جاده درون رادکفتیدی و تا ساعت 3 ظهر همه تان را بیرون فاکشئید. بعد از اون هیلیکوپتران چند هزار تن مواد شیمیایی (ترکیبات بور) راکتورزا^ قلب^ درون فوکودید. بعد از اون پاک کونندگان سقف جور بوشویید تا مائ رادیو اکتیو که اویا پرتاب بوبوسته بؤ أ توادید راکتور^ قلب درون. با أکار تانستید ایتا سازه چاکونید مقبره مانستمن. پاک کنندگان ایتا ظخیم لیاس دوکودید و فقط اجازه داشتید تا چند ثانیه سقف^ رو بمانید، پسس مجبور بؤن نوبتی کار بوکونید. همه او پاک کنندگان بعداً بمردید.
بعد از اون بو که متخصصین زهله واترکست. چون فکر بوکودید که احتمال داره هسته ای سوخت که سوخت میله درون جه ذوب بوبوستیدی ممکنه بجیر بیشید و به زیر زمینی سفره آبان فرسید. اینا فرا اوسی بوکودید راکتورا بجیر که بیدینه چه خبره. اون بوشو و بوگقته که راکتور^ کف هنوز سوراخ نوبوسته. با ان حاصل اطمینان^ واسی، کارگران معدن ایتا تونل تا راکتور^ساختمان^ بجیر حفر بوکودید، راکتور^ بجیر ایتا فضا ایجاد بوکودید و اونا دورون اینا دال بتنی تقویت ببسته چاکودید تا مانع از بجیر بوشون مواد رادیو اکتیو ببه.
هسا هئه الان هم ایتا سازه دئه ساخته بوستان داره که کل راکتور و اونا ساختمانا پوشانه. أ سازه فعلا کامل نوبوسته و هنوز چاکوده بوستان دئره.
حادثه بیده راکتور فقط ایتا و آخرین راکتور از 4 تا راکتوری بو که چرنوبیل نیروگاه میانی کار کودی. 3 تا دیگه تا سال 2000 کار بوکودید و بعد از اون همیشه واسی خاموش بوبوستید.
هسا امروزان چرنوبیل و اونا شهر پریپات به نقطه گردش گری تبدیل بوبوسته و بعضی از اوشان^ جا درون آدم تنه تا یک روز هم بمانه. رفتن^ واسی باس به توریستی دفتران، اوکراین و کیف^ درون مراجعه کودن تا دولت اجازه دسترسی به اون مناطقا محدود زمانا واسی فده.

==سربس==
{{جيرنويس}}

[[جرگه:کأرسنه'ن]]
