[[پرونده:Strix-varia-005.jpg|بندانگشتی|250|كوره قوقو]]
[[کورˇ قوقو]]
[[کور قوقو]]
[[کورقوقو]]
'''كورقوقو''' (اينگليسی: '''Owl''') ايتا گونه جه شيكاری پرنده ايسه و كرا 200 گونه امره كلˇ دونيا، بجز قطبانˇ مئن زندگی كونه. اوشانه خوراق  [[چيچير]] ، [[موش]] ، [[گنجِوانی]] و [[گوزگا]] ايسه و برخی كوره قوقوه‌ٰن ايسائيد كه [[سوف]] هم شيكار كونيد. '''كورقوقو''' ايتا پرنده ايسه كه پهنˇ ديم و كوچی توك  امره شناس ايسه و هتويی شناخته بوبوسته كه تنهايی زندگي كونه.  اَ پرنده ايشتاوستن پور قوی ايسه.

==تن شكل==
همه كوره قوقوه‌ٰن نژاد مين، اوشانه ديم گرد ايسه و ايتا نوع كوره قوقو، [[تيلمبار كوره]] نام ايسه كه اونه ديم، قلب شكل مَنِستَن ايسه. 

كوره قوقوه‌ٰن تَنيد خوشانه گردنˇ 270 درجه واگردانيد(135 درجه جه هر وَر)، اوشانه چوم دوربين مَنِستَن ايسه كه خوجير ديدˇ امره خوشانه  دور و ور فاندريد. و اَ قودرتَ داريد كه گومار و كم سو جيگاه  مئن خوجير ديد بِداريد و شيكار بوكونيد.
كوچی ترين كوره قوقو،  [[پاچی كوره قوقو]]، '''(Elf Owl)''' ايسه كه 31 گرم اونه وزن و 13.5 سانيتی متر بولندی داره.<ref>اينگليسی ويكيپديا</ref>
[[پرونده:SpottedEagleOwl2539MGEyeLid.jpg|بندانگشتی|كوره قوقو نيناكی]]

==كره گودن==
ويشتر كورقوقوه‌ٰن مورغانه سيفيد رنگ و نسبتا گرد ايسه. و اونه تعداد تا ايتا دوجين حدود كونه. و بستگی به گونه و فصل موقع داره. ويشتر بين 3 تا 4 عدد ايسه. و ماده كوره قوقو  ايتا تا سه روز مئن توخم كونه<ref>اينگليسي ويكيپديا</ref>
كوره قوقوه‌ٰن واستی، همه پرندگان مَنستن، فك چگودن و كيشكا پيلا گودن ايتا جه مهم دوره ايسه كه ايتا سال مئن اوشانه ره دواره. اَ زماتی ايسه كه خوشانه ژنˇ به ايتا نسل بعد مونتقل كونيد.

==شيكار==
كوره قوقو ايتا پرنده ايسه كه ويشتر شبˇ مئن شيكار كونه و هتويی پرندگان ديگر امره، [[آلوغ]]  و [[واشك]] مَنَستن روز مئن رقابت نوكونه. البته شب شيكار گودن كوره قوقوه‌ٰنˇ واستی داب ايسه. ولی برخی گونه ، (burrowing owls) و پاچه گوش كورقوقو ايسائيد كه روز مئن شيكار كونيد و تا هسه نژادانی ايسائيد، (pygmy) مَنستن صبه سر يا آفتاو نشست شيكار كونيد. <ref>http://animals.about.com/od/owls/a/owl-facts.htm</ref>

اوشان خوراق بی مهرگان،(حشرات، ‍‍‍‍‍‍‍[[لابدان]] ، ‍‍‍‍[[كرم]]، [[راب]]، ‍‍‍‍[[خرچنگ]]) و [[سوف]] و [[چيچير]]، [[پرندگان]] و كوچی پستانداران ايسه. اوشانه اصلي خوراق به اوشانه نژاد واگرده. [[ايجگره كوره قوقو]]  (Screech owls)- [[دوخان كوره قوقو]] (Scops owls) ويشتر حشرات، و [[تيلمبار كوره]] انواع [[موش]] فَوَريد. كوره قوقوه‌ٰنˇ پيله تر، [[آلوغ كوره قوقو]] (Eagle Owl)، صارايی خرگوش، [[كاشال]]، تنگوله پرندگان، [[اوردك]] اندازه و [[قرقاول]] فَوَريد. باخی جه كوره قوقوه‌ٰن [[آسيا]]  و ‍‍‍[[آفريقا]] مئن اييسائيد، [[مالا كوره قوقو]] (Fish owls) مَنستن، كه [[سوف]] گيفتن اوشانه واستی چم ايسه.<ref>http://www.owlpages.com/articles.php?section=owl+physiology&title=Food</ref>

==فرهنگ مئن==
كوره قوقو ايتا بخش جه فرهنگˇ آدمی هزاران سال مئن ايسه. اولين نقاشی غار مئن بِكِشه بوبوسته كوره قوقو جه، واگرده 15،000 - 20،000 سال پيش [[فرانسه]] مئن. ديوار بِكِشه و كوره قوقو [[موميايی]] چَگوده بوبوسته [[مصر باستان]] مئن. باخی فرهنگانˇ مئن، كوره قوقو ايتا عاقل و دوكاره پرنده و باخی ده فرهنگانˇ مئن ازازيل و بيج ايسه. [[استراليا]] بوميان، موعتقد بيد كه كوره قوقو ايتا نيمه آدم جه بزا بوبوسته. باخی [[آسیا]] كشوران  مئن كوره قوقو بيجانˇ چالا كونه. اعتقاد شوم نسبت به كوره قوقوه‌ٰن كه گيديد مرگ و نحسی آوره، اوشانه شب شيكار گودن واستی ايسه. [[آفریقا]] مئن بوميان موعتقد ايسيد كه اوشان بيجˇ امره ايساييد. تا هسه دونيا مئن، مردوم اجور خرافاتˇ باور دَريد.
<ref>http://animaldiversity.ummz.umich.edu/</ref> 

==لينكان جيگاه==
http://www.farsnews.com/newstext.php?nn=13911017001451 

http://somehtakapoo.ir/?p=1032

http://langrood.blogfa.com/8710.aspx

http://gilan.isna.ir/Default.aspx?NSID=5&SSLID=46&NID=4133
==جير بنيويشته==
 <references>

{{حیوانان}}
