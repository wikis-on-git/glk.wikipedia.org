[[پرونده:Strix-varia-005.jpg|بندانگشتی|250|كوره قوقو]]

'''كورقوقو''' ايتا گونه جه شيكاري پرنده ايسه و كرا 200 گونه امره كل دونيا، بجز قطبان مئن زندگي كونه. اوشانه خوراق  [[چيچير]] ، [[موش]] ، [[گنجِواني]] و [[گوزگا]] ايسه و برخي كوره قوقويَن ايسائيد كه [[سوف]] هم شيكار كونيد. '''كورقوقو''' ايتا پرنده ايسه كه پهن ديم و كوچي توك  امره شناس ايسه و هتويي شناخته بوبوسته كه تنهايي زندگي كونه. شنوايي اَ پرنده خيلي قوي ايسه.

==تن شكل==
همه كوره قوقويَن نژاد مين، اوشانه ديم گرد ايسه و ايتا نوع كوره قوقو، [[تيلمبار كوره]] نام ايسه كه اونه ديم، قلب شكل مَنِستَن ايسه. 

كوره قوقويَن تَنيد خوشانه گردنَ 270 درجه واگردانيد(135 درجه جه هر وَر)، اوشانه چوم دوربين مَنِستَن ايسه كه خوجير ديد آمره خوشانه  دور و ور فاندريد. و اَ قودرتَ داريد كه گومار و كم سو جيگاه  مئن خوجير ديد بِداريد و شيكار بوكونيد.
كوچي ترين كوره قوقو،  '''پاچي كوره قوقو''' '''(Elf Owl)''' ايسه كه 31 گرم اونه وزن و 13.5 سانيتي متر بولندي داره.<ref>اينگليسي ويكيپديا</ref>
[[پرونده:SpottedEagleOwl2539MGEyeLid.jpg|بندانگشتی|كوره قوقو نيناكي]]

==كره گودن==
ويشتر كورقوقو مورغانه سيفيد رنگ و نسبتا گرد ايسه. و اونه تعداد تا ايتا دوجين حدود كونه. و بستگي به گونه و فصل موقع داره. ويشتر بين 3 تا 4 عدد ايسه. و ماده كوره قوقو  ايتا تا سه روز مئن توخم كونه<ref>اينگليسي ويكيپديا</ref>


==شيكار==
كوره قوقو ايتا پرنده ايسه كه ويشتر شب مئن شيكار كونه و هتويي پرندگان ديگر امره، [[آلوغ]]  و [[واشك]] مَنَستن روز مئن رقابت نوكونه. البته شب شيكار گودن كوره قوقوئن واستي داب ايسه. ولي برخي گونه ، (burrowing owls) و پاچه گوش كورقوقو ايسائيد كه روز مئن شيكار كونيد و تا هسه نژاداني ايسائيد، (pygmy) مَنستن صبه سر يا آفتاو نشست شيكار كونيد.<ref>http://animals.about.com/od/owls/a/owl-facts.htm</ref>

==فرهنگ مئن==
كوره قوقو ايتا بخش جه فرهنگ آدمي هزاران سال مئن ايسه. اولين نقاشي غار مئن بِكِشه بوبوسته كوره قوقو جه، واگرده 15،000 - 20،000 سال پيش [[فرانسه]] مئن. ديوار بِكِشه و كوره قوقو [[موميايي]] چاگوده بوبوسته [[مصر باستان]] مئن.<ref>http://animaldiversity.ummz.umich.edu/</ref> 

==لينكان جيگاه==
http://www.farsnews.com/newstext.php?nn=13911017001451 

http://somehtakapoo.ir/?p=1032

==جير بنيويشته==
 <references>

{{حیوانان}}
