'''أجديها''' ايته أفسانه‌اي مؤجۊد ايسه کي ويشتر فرهنگان ؤ مليتان ٚ مئن رائج ايسه ؤ أفسانه‌ئن ٚ مئن ايته مؤهم جيگا دأره.
[[فاىل:Friedrich-Johann-Justin-Bertuch Mythical-Creature-Dragon 1806.jpg|thumb|right|أجديها تاتايي، ''فردريش جاستين برتۊش'' ٚ بکشه‌ئن ٚ جه]]

== تؤصيف ==
أجديها جه مأرۊف ٚ أفسانه‌اي ؤ اؤسطۊره‌اي مؤجۊدان ايسه کي گلف بيده بۊبؤسته کي ايته فرهنگ ؤ مليت ٚ مئن أ مؤجؤد ٚ جه گبي نمانه. أجديها ايته پيله حىوان ايسه کي اۊن ٚ ظاهر خزنده‌ئن-أ مانه ؤ ويشتر داستانان ٚ مئن تأنه پرواز بۊکۊنه ؤ خۊ دهان جه تٚش تاواده. خۊرخۊسي کشوران ٚ فرهنگ ٚ مئن أجديها ايته منفي شخصيت دأره ؤ ويشتر زمات ايته بدذات ٚ حیوان تؤصيف به کي خأىه آدمان-ه أذئت بۊکۊنه ولي خۊرتاوي کشوران ٚ فرهنگ ٚ مئن برعکس خۊرخۊس، أجديها ايته مقدس ٚ مؤجۊد ؤ پاکي نماد ايسه کي پۊر دانيش ؤ معرفت دأره ؤ جه ماورايي قۊدرت برخؤردار ايسه.

== أفسانه'ن ؤ دابانˇ مئن ==
أجديها جانوري ايسه کي دئبارˇ دابانˇ مئن ايجائي ويراني نماد ؤ آبادي نماد ني بۊ.
[[پرونده:Pergamonmuseum Ishtartor 02.jpg|بندانگشتی|260px|دئبارترين تاتايي أجديها جه، بابلˇ دروازه سر کي پرگامؤنˇ مۊزه دۊرۊن نهأ]]

بابِليانˇ تمدنˇ مئن، أجديها جهانˇ شرۊع أمرأ مرتبط بدانسته بۊبؤسته. بابلˇ أفسانه مئن، تياماتˇ الهه کي ايته أجديها ؤ ظلمˇ نماد بۊ، مردۊک اۊن-ه بۊکۊشته ؤ ظلم ؤ بدي اۊنˇ مردن أمرأ تۊمامه بؤسته.
[[پرونده:Sg sentosa dragon mfountain.jpg|بندانگشتی|260px|أجديها مجسمه، سنگاپۊرˇ مئن]]

دئبارˇ مصرˇ مئن، مردۊم رۊخانانˇ طغیان-ه أجديها أمرأ مرتبط دأنستيد. 
[[چین]]ˇ مئن أجديها ايته مقدسˇ حىوان ايسه ؤ خأىليان اۊن-ه پرستيدي ؤ وارشˇ نماد محسۊب به. أجديها چينيانˇ ويشترˇ جشنانˇ مئن ني حضۊر دره.

أجديها تينار أفسانه‌اي مؤجؤدي ايسه کي تۊمام دابان ؤ مردۊمانˇ أفسانه مئن ايته ويجکˇ جيگا دره ؤ جه آمريکا ؤ [[اۊرۊپا]] کلسيا تا [[آسیا]] خۊرتاو شأ اۊن-ه دئن.

فرهاد عسکري کي ايته محقق ؤ فیلسۊف ايسه گه کي أ مؤجۊد داميشکˇ زمات، واقعا زيوش گۊدي ولي نأ أتؤ کي أفسانه'ن ؤ داستانانˇ مئن تؤصيف بۊبؤسته، ولکي ايته پيله [[میلؤم|لانتي]] ظاهرˇ أمرأ ىاته بؤستي.

==سربس==
{{جيرنويس}}

[[جرگه:أساطير]]
