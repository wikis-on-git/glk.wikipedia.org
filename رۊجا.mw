[[فاىل:Venus-real color.jpg|چپ|بندانگشتی|250px]]
'''رۊجا''' (نماد: [[File:Venus symbol (fixed width).svg|16px|♀]]) ([[اينگيليسي زوؤن|اينگيليسي]] مئن: Venus) ايته جه [[خۊري منظۊمه]] سیاره‌ئن ؤ [[خۊر]] ٚ نزديکي نظر ٚ جه دۊوؤمي سیاره ايسه ؤ زيمي جۊلؤ خۊر ٚ دؤر گرده. رۊجا مدار زيمي ؤ عطارؤد ٚ مئن نهأ. رۊجا مداري نظر ٚ جه زيمي أمرأ نزديک‌ترين فاصله-یأ دأره.<ref name=":3">{یادکرد وب|نشانی=https://www.yjc.ir/fa/news/6870175/نزدیک‌ترین-سیاره-به-زمین-را-بشناسید|وبگاه=www.yjc.ir|بازبینی=2019-05-08}}</ref> 
رۊجا [[مانگ]] ٚ پسي پۊر سۊترين آسماني جرم شو ٚ مئن ايسه ؤ اۊن ٚ ظاهري قدر ۴,۶- رسئه.<ref name="fact2">{cite web|url=http://nssdc.gsfc.nasa.gov/planetary/factsheet/venusfact.html|title=Venus Fact Sheet|date=15 April 2005|accessdate=12 October 2007|publisher=NASA|last=Williams|first=David R.|archive-url=https://www.webcitation.org/6ftO4K7lC?url=http://nssdc.gsfc.nasa.gov/planetary/factsheet/venusfact.html|archive-date=10 March 2016|dead-url=yes|df=dmy-all}}</ref>

رۊجا قمر نأره ؤ ايته دایره‌اي مدار ٚ مئن خۊر ٚ دؤر گرده. أ سیاره زيمي أندره ؤ اۊن ٚ جرم ؤ جاذبه ؤ ترکيبات ني زيمي-أ مأنه ؤ هأن ٚ وأسي اۊن-أ ''زيمي خاخۊر'' دۊخانئده. رۊجا جرم ؤ حجم ٚ نظر ٚ جه هفتؤمي پيله جرم خۊري منظۊمه دۊرۊن ايسه.

رۊجا خۊري منظۊمه دۊرۊن ويشترين دما خۊر ٚ پسي ؤ سیاره‌ئن ٚ مئن دأره. رۊجا أتمؤسفر دأره ؤ اۊن ٚ أتمؤسفر ني پۊر أمبسته، هأن ٚ وأسي رۊجا دئن عادي چۊم ٚ أمرأ ايبچه سخته ؤ تجهيزات خأیه. رۊجا أتمؤسفر-أ ويشتر کربؤن دي اؤکسيد تشکيل دنه ؤ اۊن ٚ أبران ٚ مئن ني سۊلفۊريک أسيد ٚ تۊکه‌ئن دره. کربؤن دي اؤکسيد، گۊلخانه‌اي أثر-أ نئهه ؤ باعث به کي گرما رۊجا مئن گير دکفه ؤ اۊن ٚ دما پۊر بۊجؤر بشه ؤ دما درجه ۴۸۱ سلسيۊس سیاره سطح ٚ نزديکي ببه.

[[اينگيليس]] ٚ دیلي میل ٚ خبر، ۲۴ شهریور ۱۳۹۹ مئن خۊ [[تۊئيتر|تۊئيتري]] حساب ٚ دۊرۊن بينيویشته کي چؤن رۊجا دۊرۊن فؤسفين ٚ گاز-أ بيافتد، هأن ايته نشانه زيوش ؤ حیات ٚ ره رۊجا مئن ايسه.<ref>https://www.theguardian.com/science/2020/sep/20/the-search-for-life-from-venus-to-the-outer-solar-system</ref>

[[فاىل:Nightsky.jpg|چپ|بندانگشتی|250px|رۊجا شأنسر ٚ آسمان ٚ مئن]]

رۊجا ايته جه سنگي ؤ دۊرۊني سیاره‌ئن ايسه ؤ فعال ٚ آتشفشان ؤ رشته‌کۊ دأره. رۊجا ايته وار گردسن خۊر ٚ دؤر ۲۲۵ته زيمي رۊج ٚ أندر طۊل کشه.

== رۊجا ؤ زيمي مۊقایسه ==
رۊجا قمر نأره ولي زيمي أندره ؤ باخي مؤردان ٚ مئن؛ جرم، جاذبه ؤ ترکيبات ٚ مأنستن زيمي-أ مأنه ؤ هأن وأسي اۊن-أ زيمي خاخۊر دۊخانئده.

رۊجا قؤطر ايبچه زيمي جه کۊچي‌تره ؤ ۱۲,۰۹۲ کيلۊمتر (۷,۵۱۴ مایل) ايسه،<ref name=":1">{cite web|url=http://www.daviddarling.info/encyclopedia/V/Venusatmos.html|title=Atmosphere of Venus|accessdate=29 April 2007|work=The Encyclopedia of Astrobiology, Astronomy, and Spaceflght|archive-date=2 آوریل 2019|archive-url=https://web.archive.org/web/20190402130541/http://www.daviddarling.info/encyclopedia/V/Venusatmos.html}}</ref> 
زيمي قؤطر ايبچه ويشتره ؤ ۱۲,۷۵۶ کیلومتر (۷,۹۲۶ مایل) ايسه.

رۊجا جاذبه، زيمي ۹۱ درصد ٚ جاذبه، اۊن ٚ جرم زيمي ۸۱ درصد ٚ جرم ؤ اۊن ٚ چگالي ني زيمي ۹۵ درصد ٚ چگالي أندر ايسه. أ سیاره باخي سیاره‌ئن ٚ جه کؤروي‌تره ؤ اۊن ٚ آرام ٚ وضعي گردش ٚ وأسي قؤطبان ٚ جير شؤن یا اؤستؤوايي سامانان ٚ جؤر آمؤن أنجام نيگيره ؤ رۊجا خۊ کؤره‌اي شکل-أ حفظ کۊنه.

[[فاىل:Venus structure.jpg|بندانگشتی|رۊجا ترکيبات کي پۊسته ؤ گۊشته ؤ تۊشک-أ شامل به|270x270پیکسل]]

== مدار ==
[[فاىل:Venusorbitsolarsystem.gif|thumb|زيمي (آبي) ؤ رۊجا (زرد) مدار]]
رۊجا ايته مدار ٚ دۊرۊن کي تقريبا دایره‌اي ايسه خۊر ٚ دؤر ۱۰۸ ميليۊن کيلۊمتر ميانگين فاصله أمرأ گرده. زماتي کي رۊجا زيمي ورجه آیه ؤ ايجايي نزديک-أ بد، اۊشان ٚ فاصله ۴۱ ميليۊن کيلۊمتر ايسه<ref name="fact">{cite web|url=http://nssdc.gsfc.nasa.gov/planetary/factsheet/venusfact.html|title=Venus Fact Sheet|date=15 April 2005|accessdate=12 October 2007|publisher=NASA|last=Williams|first=David R.}}</ref> ؤ دۊرترين حالت ٚ مئن ني اۊشان ٚ فاصله ۲۵۷ ميليۊن کیلومتر-أ فأرسئه. رۊجا سیاره، مداري نظر ٚ جه زيمي أمرأ نزديک‌ترين فاصله-یأ دأره، ولي مداري گردش ٚ مؤقع عطارؤد ويشتر زيمي ورجه مانه.

== قمر ==
رۊجا قمر نأره. تا نۊزدهؤمي ميلادي قرن ٚ آخر فکر گۊديد کي رۊجا قمر دأره ؤ اۊن-أ Neith دۊخانديد. احتمالا اۊ زمات اي سري ستاره کي آسمان ٚ مئن رۊجا ورجه بيده بؤستيد اشتباهي رۊجا قمر درنظر بيگيته بۊد.

== شو ؤ رۊج ٚ درازي ==
۲۴۳‌ته زيمي رۊج ٚ پسي أ سیاره اي وار خۊ دؤر گرده. رۊجا أندر آرام خۊ دؤر گرده کي اۊن ٚ ايته رۊج، ۲۴۳ ‌ته زيمي رۊج ٚ أندره ؤ ايته سال رۊجا مئن ۲۲۵ رۊج ايسه ؤ شأ گۊتن أ سیاره وضعي حرکت (گردسن [[خۊر]] ٚ دؤر) اۊن ٚ انتقالي حرکت (گردسن خۊ دؤر) جه سريع‌تر ايسه ؤ رۊجا مئن ايته سال زۊدتر ايته رۊج ٚ جه تۊمام به.

==سربس==
[[جرگه:خۊري منظۊمه]]
