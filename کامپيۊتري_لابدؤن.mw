'''کامپيۊتري شبکه''' ىا '''کامپيۊتري لابدؤن'''<ref>لابدؤن | network | پيشنهاد ورگي | http://v6rg.com/?p=1584</ref> ([[اينگيليسي]] مئن: '''computer network''') ىکته تله-ارتباطي (telecommunications) شبکه هيسه گه کاربردي برنامه'نه پشتيباني کۊنه، هۊتؤ ني گۊذارنه [[کامپيۊتر]]ان، [[دىتا]]'نه تغىير بدن. بيسيم ىا کابلي رسانه همرأ شأنه کامپيۊتري لابدؤنانˇ گۊده'نˇ<sup>''{سربس خأنه}''</sup> (nodes) مئنأ، ارتباط برقرار گۊدن.

لابدؤنˇ مئنˇ کامپيۊتري دسگا'ن گه يکجا جي سربس گيرنن، ىکته مسيره (route) ادامه دنن ؤ سرآخر به ىکته [[دىتا]] ختم بۊنن، لابدؤن گۊده'ن (network nodes) دخؤنده بۊنن. گۊده'ن تۊنن خۊ پهلۊ  هاسته (hosts) فراهم بؤنن. خۊدي تله-فؤن ؤ شخصي کامپيۊترانˇ مۊسؤن.

زمتي دۊته دسگا مئنأ ىکته لابدؤن چاگۊده بۊنه گه اۊ دۊ ته دسگا، ىکته تۊنسه-بۊ اؤکته همرأ ارتباط برقرار بؤنه، نؤبۊ، دسگا'ن تۊنسه-بۊن کسنˇ همرأ به ىه نحوي ارتباط برقرار بؤنن.


==خصلتؤن==
کامپيۊتري لابدؤن ممکنه خۊدي ىکته شاخه (branch)، مؤخابراتˇ ره درنظر گيتن بؤبۊ، هۊتؤ ني [[اطلاعاتˇ تکنؤلؤژي]]، کامپيۊتر ؤ مؤهندسي برقˇ ره. ىکته کامپيۊتري لابدؤن اجازه دنه تا دسفأرس کارگيران به ذخيره-بؤبؤ اطلاعاتي گه کامپيۊترˇ مئن لابدؤنˇ دل نأن دسفأرس بدأرن، هۊتؤ ني اي تواناىئه دنه تا فاىلان ؤ دىتا'ن اشتراک بنأبؤبۊن ؤ مردۊم کسنˇ همرأ ىکته خۊجير ارتباط برقرار بؤنن، اي امکانات ايمىلˇ را جي ؤ ىا چتˇ تنبي‌ئن (chat rooms) ؤ تله-فؤن ؤ ويدئؤ کؤنفرانسˇ را جي تأمين بۊنه.

===اينترنت؛ ىکته لابدؤن، لابدؤنانˇ جي===

[[image:Internet map 1024.jpg|thumb|left|اينترنت و اۊنˇ گۊده'ن ؤ رچان]]

اينترنت خۊ عمۊمي معنا مئن ىکته لابدؤنه لابدؤنانˇ جي گه اولاً به صۊرتˇ فيزيکي کسن کسنه گلأکته'ن، ثانياً قأىدر هيسن کسنˇ ور خۊدي ىکته واحد لابدؤن کار بؤنن. لابدؤنˇ کار پيش شؤؤنˇ ره کامپيۊتران گه اينترنتˇ مئن درن خأني ايتؤ عمل بؤنن:

#همگي کسن کسنˇ ارتباط زأنˇ ره، ىکته ىکسان زبانˇ جي کارأگيرن. ىا
#کسن کسنˇ زبانˇ فأمسنˇ ره، ىکته خۊجير وگردأنکسˇ جي کارأکشئن<ref>شبکه های کامپوتری. دکتر داود مقدم. انتشارات پیام نور</ref>.

==لابدؤن دٚبٚسکه==
کامپيۊترˇ ارتباطي خالان، که دٚبٚسکه'<sup>''{سربس خأنه}''</sup> (packet) پؤشتيباني نؤنن خىلي راحت ىکته کمي جرىانˇ مۊسؤن جابجا بۊنن. ولي کامپيۊتري لابدؤنˇ مئن [[اطلاعات]] اکثرا دبسکه-ىي (in packet) منتقل بۊنن.
زمتي که دبسکه'ن مقصد رسنن، کسن کسنه گلأکنن ؤ وکنن خۊدي هۊ اصلي پىامي (original message) گه خسانئنˇ ره اۊنˇ دىتأن دبسکه'نˇ دل دل قالب-بندي وکته بؤن. زمتي که کارگير<ref>کارگير | user | پيشنهاد ورگي | http://v6rg.com/?p=1584</ref> دبسکه خسانه دننه، خال تۊنه دئباخي کارگيرانˇ دبسکه'نˇ همرأ پۊرابۊ. اۊ مسيري (route) گه دبسکه نياز دأنه تا اۊ را جي شبکه مئن را ردتابۊ بلافاصله دسرس ننئه، هين وأسر دبسکه صف (queue) هيسنه ؤ رفاق (wait) نيشينه تا خال (link)<ref>خال | link | پيشنهاد ورگي | http://v6rg.com/?p=1584</ref> آزادابۊ.

==لابدؤنˇ تخسيم بندي==
لابدؤنانه دۊ جۊر تخسيم کؤنن: جابجاىي تکنؤلؤژي جي ؤ اندازه لابدؤني جي.

'''جابجاىي تکنؤلؤژي''' مئن، لابدؤنان دؤ جۊر هيسن: پخشي (broadcasting) لابدؤنان ؤ جؤفتاجؤفت (peer to peer) لابدؤنان.

'''اندازه لابدؤني''' مئن ني، محلي لابدؤن دأنيم ؤ شهري لابدؤن ؤ سراسري لابدؤن.

===پخشي لابدؤنان===
پخشي لابدؤنان ىکته کانال دأنن گه همه ته کامپيۊترانˇ مئنأ مشترک هيسه. کامپۊتران هر ىته خۊ پىامانه پاکتي، کانالانˇ سر اۊسئه کۊنن ؤ همه ته کامپيۊتران اۊ پاکت ىا اۊ دبسکه' گيرنن. پىامˇ مئن هۊ کامپيۊتري آدرس بنويشته بؤبه گه قراره پىام اۊنˇ ره اۊسئه بؤبۊ. دئباخي کامپيۊتران چؤن آدرس اۊشاني، پىامˇ دل بنويشته نؤبه پىامه رهأ دنن ؤ کامپيۊتر مؤرد نظر پىامه گيرنه. اي روشه پخشي گۊنن<ref>شبکه های کامپوتری. دکتر داود مقدم. انتشارات پیام نور</ref>.

===جؤفتاجؤفت لابدؤنان===
جؤفتاجؤفت لابدؤنˇ مئن، تک تکˇ کامپيۊترانˇ مئنأ ىکته سيوا مسير نئه. ىکته پىام خۊ مسيرˇ را مئن چندين ماشينˇ جي ردتابۊنه. اي جۊر لابدؤنانˇ مئن، دۊ ته کامپيۊترˇ مئنأ، کۊتاترين مسيره پىدا واتن ىکته أساسي مسئله هيسه<ref>شبکه های کامپوتری. دکتر داود مقدم. انتشارات پیام نور</ref>.



===محلي لابدؤنان===
محلي لابدؤن (Local Area Network) ىکته خصۊصي لابدؤن هيسه که کۊچئه ابعادˇ ره معمۊلا ىک کيلۊمترˇ ره کارأگىته بۊنه. اي شبکه، ىکته شرکتˇ لابدؤنانه تۊنه کسن کسنˇ همرأ متصل بؤنه. تۊنه منابع' به اشتراک بنه ؤ اطلاعاته تبادل بؤنه. محلي لابدؤنان به LAN مشهۊرن<ref>شبکه های کامپوتری. دکتر داود مقدم. انتشارات پیام نور</ref>.

محلي لابدؤنانˇ مئن سۊ ته پارامتر نئه گه خىلي مؤهمن: اندازه، انتقالˇ تکنؤلؤژي ؤ جيگه-شناسي<sup>''{سربس خأنه}''</sup> (topology).

===شهري لابدؤنان===
شهري لابدؤنان (Metropolitan Area Networks)، حدۊدا دأ کيلۊمتره پۊشش دنن ؤ به MAN مشهۊرن. شهري لابدؤنانˇ مئنأ کابلي تلويزيۊني لابدؤنانه شأنه خۊجيرترين نمۊنه دؤنسن<ref>شبکه های کامپوتری. دکتر داود مقدم. انتشارات پیام نور</ref>.

===سراسري لابدؤنان===
سراسري لابدؤن (Wide Area Network) حدۊدا ىک صد کيلۊمتره پۊشش دنه که ىکته کشور و ىا قاره' دربر گيرنه. اي لابدؤنان به WAN مشهۊرن<ref>شبکه های کامپوتری. دکتر داود مقدم. انتشارات پیام نور</ref>.

گسترده شبکه مئن کامپيۊتراني نأن گه کامپيۊتري برنامه'ن اۊشانˇ سر اجرا بۊنن ؤ هاست (host) دخؤنده بۊنن ؤ بۊن-شبکه همرأ کسن کسنه گلأکنن. بۊن-شبکه وظيفه اينه گه پىامه ىکته هاستˇ جي به اؤکته هاست اؤسئه بؤنه.

==جيگه-شناسي==
اينکه کامپيۊتري لابدؤنانˇ مئن، کامپيۊتران چۊته کسن کسنه متصل وکن '''لابدؤن جيگه-شناسي''' (اينگيليسي مئن: Network Topology) دخؤنده بۊنه. ىته شبکه طراحي ره دۊ ته اصلي پارامتره درنظر گيتن خأني: اقتصادي بؤؤن ؤ اعتماد گۊته-شا بؤؤن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

===جيگه-شناسي جۊرؤن===
جيگه-شناس مئن، لابدؤنان چند جۊرن: اۊتۊبۊسي (bus)، ستاره-ىي (star)، رچي (line)، ريسه-ىي (ring) ؤ داري (tree) ؤ...

[[image:NetworkTopologies.png|thumb|left|تؤپؤلؤژي جۊرؤن]]

====اۊتۊبۊسي جيگه-شناسي====
اۊتۊبۊسي جيگه-شناسي مئن، ايستگا'نˇ مئنأ ىکته ارتباطي رچ<sup>''{سربس خأنه}''</sup> (line) نئه. هرلحظه مئن کامپيۊتران خالي ىکته تۊنن رچˇ سر [[دىتا]] اؤسئه بؤنن و اي زمتˇ مئن دئباخي کامپيۊتران خأ چؤم بزنن ؤ دىتا اؤسئه گۊدنˇ جي خۊدداري بؤنن نوىلا گنش (collision) پيش هنه<ref>شبکه های کامپوتری. دکتر داود مقدم. انتشارات پیام نور</ref>.

====ريسه-ىي جيگه-شناسي====
ريسه-ىي جيگه-شناسي مئن، ريسه مۊسؤن ىکته ارتباطي کانال نئه گه اۊنˇ سر ؤ کين، کسن کسنه متصل  هيسه ؤ گلأکته نئه<ref>شبکه های کامپوتری. دکتر داود مقدم. انتشارات پیام نور</ref>.

====ستاره-ىي جيگه-شناسي====
ستاره-ىي جيگه-شناسي مئن، ايستگا'ن همه به ىکته مرکزي دسگا گلأکنن ؤ اي مرکزي دسگا هاب (hub) دخؤنده بۊنه ؤ ارتباط دسگا'ني هابˇ جي برقرار بۊنه<ref>شبکه های کامپوتری. دکتر داود مقدم. انتشارات پیام نور</ref>.

امرۊزه ستاره-ىي ؤ اۊتۊبۊسي جيگه-شناسي، کامپيۊتري لابدؤنانˇ مئن ويشتر کارأگىته بۊنن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

==رامۊج==

[[image:XO classroom network.jpg|thumb|left|رامۊج اطلاعاتˇ بۊردنˇ ره، شبکه مئن، خۊجيرترين مسيره محاسبه کۊنه.]]

مسيرىاب ىا رامۊج<sup>''{سربس خأنه}''</sup> (router) ىکته دسگا هيسه لابدؤن گۊدنˇ ره گه [[دىتا دبسکه]]'نه [[کامپيۊتري لابدؤن]]انˇ مئن سرأدنه. رامۊجان اينترنتˇ مئن يکته تابع'ن ترافيک گرداني ره. دىتا دبسکه معمۊلا لابدؤنˇ مئن ىکته رامۊجˇ جي به اؤکته رامۊج سرأدأ بۊنه تا به خۊ مقصد گۊده برسه.<ref>http://www.tcpipguide.com/free/t_OverviewOfKeyRoutingProtocolConceptsArchitecturesP.htm</ref>

رامۊج، لابدؤنˇ مئنˇ دىتا رچانه<sup>''{سربس خأنه}''</sup> (lines)، کسنه گلأدنه وؤ متصل کۊنه. وختي ىکته دىتا دبسکه هنه ىکته رچˇ مئن جا گيرنه، رامۊج اطلاعات آدرسي که دبسکه مئن بنويشته بؤبه خؤنه تا نهاىي مقصده معىن بؤنه.

معرۊف رامۊجان ويشترن خؤنگي هيسن و ىا ىکته کۊچئه اداره ره، سبک دىتا'نˇ ره، مثال خۊدي ايمىل ؤ وب ولگانˇ<ref>ولگ | page | پيشنهاد ورگي | http://v6rg.com/?p=1584</ref> ره کارأگىته بۊنه.

==امنيت==
اينکه اطمينان حاصل وکئه لابدؤنˇ مئن، محرمانه پىامان فضۊل کسانˇ دس دنکنه و ىا فضۊل کسان اۊ اطلاعاته تغىير دأ مننسه بۊن، امنيت لابدؤني گۊنن. امنيت نۊگذارنه غىرمجاز کارگيران به سرري پيغؤمان دسفأرسي بدأرن.<ref>شبکه هاى کامپيوترى || مؤلفين: تانن بام - ودرال || مترجمان: ملکيان و زارع پور || ويراست پنجم</ref>

===لابدؤنˇ امنيتي مۊشکلات===
شبکه امنيتي مۊشکلات، اي چهار حؤزه مئن جا گيرنه:<ref>شبکه هاى کامپيوترى || مؤلفين: تانن بام - ودرال || مترجمان: ملکيان و زارع پور || ويراست پنجم</ref>
#محرمانگي (confidentiality). اطلاعات غيرمجاز کارگيرانˇ دس دنکه
#احراز هويت (authentication). مطمئن بؤؤن از اينکه طرف هۊني هيسه گه خأ بؤبۊن
#انکارناپذيري (nonrepudiation). لابدؤنˇ مئن قانۊني ؤ تجاري سندان حتمن امضا وکن خأني. انکارناپذيري، ديجيتال امضا'نˇ همرأ سرؤکلله زنه. طرف امضا بؤده پسي مدعي وکنه گه امضا نؤده، ايندر مؤشکل پيش هنه گه برطرف بؤبۊن خأني
#کنترل ىکپارچگي (integrity control). اطمينان حاصل گۊدن از اينکه پىغؤمي گه گيتن بؤبئه هۊني هيسه گه خسانئه بؤبه. را مئنأ دسکاري نؤبه

===رمزنگاري===
ىکته ابزار هيسه اطلاعاتˇ محرمانه دأشتنˇ ره و اطمينان حاصل کۊنه اطلاعات رسلا مبدأ ؤ مقصدˇ مئنأ ردؤبدل بۊنه. لابدؤنˇ امنيتˇ برقرار گۊدنˇ ره، شأنه رمزنگاري ابزارانˇ جي کار گيتن.<ref>شبکه هاى کامپيوترى || مؤلفين: تانن بام - ودرال || مترجمان: ملکيان و زارع پور || ويراست پنجم</ref>

رمزنگاري الگؤريتمان، به دؤ دسسه تخسيم بۊنن: متقارن کيليد ؤ عمۊمي کيليد.<ref>شبکه هاى کامپيوترى || مؤلفين: تانن بام - ودرال || مترجمان: ملکيان و زارع پور || ويراست پنجم</ref>

==سربس==
{{جيرنويس}}


[[category:لابدؤن]]
[[category:کامپيۊتر]]
[[category:تکنؤلؤژي ؤ کاردانشؤن]]
