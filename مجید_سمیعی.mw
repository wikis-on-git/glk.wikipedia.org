
'''مجید سمیعی''' ۲۹ خرداد ۱۳۱۶در تهران چشم به جهان گشود. او اصالت رشتی دارد. ایشان در جراحی بسیار وارد و استاد هستند. ایشان رئیس بیمارستان هانوور آلمان هستند .
ایشان در سال 2013 و 2014 عنوان برترین جراح مغز و اعصاب را کسب کردند. <ref>http://www.khabaronline.ir/detail/249681/ توصیه‌های پروفسور سمیعی (خبرآنلاین)</ref>
<ref>http://www.professormadjidsamii.com/fa/awards-medals-honors.html جوایز و افتخارات پروفسور سمیعی</ref>
[[پرونده:Majid Samii 1.jpg|بندانگشتی|239 px|سمیعی در سخنرانی خود در پنجمین سمپوزیوم از فدراسیون جهانی نورولوژی، برج میلاد، تهران]]

مجید سمیعی از خانواده‌ای رشتی (خاندان سمیعی)[۷] و در شهر تهران زاده شد. پس از عزیمت خانواده از تهران به رشت و اقامت در محله تلفنخانه (بحرالعلوم)[۸] وی تحصیلات ابتدایی را در این شهر و دوره متوسطه را در دبیرستان شاهپور رشت به پایان رسانید.[۹][۱۰][۱۱] و سپس عازم آلمان گردید. رشته‌های زیست‌شناسی و پزشکی را در دانشگاه یوهانس گوتنبرگ شهر ماینتس به پایان رسانید و سپس دورهٔ تخصص جراحی مغز و اعصاب را زیر نظر کورت شورمن شروع کرد و در سال ۱۳۴۹ به اخذ درجهٔ تخصص در این رشته نایل آمد.
وی کار علمی را با سمت استادیاری و معاونت بیمارستان جراحی مغز و اعصاب آغاز کرد. پس از چندی سرپرستی بخش جراحی مغز و اعصاب اطفال را به عهده گرفت. در سال ۱۳۵۱ به اخذ درجهٔ استادی جراحی مغز و اعصاب از دانشگاه یوهانس گوتنبرگ نایل گردید.[نیازمند منبع] در سال ۱۳۵۰ اولین دوره از دوران آموزشی جراحی میکروسکوپی را آغاز کرد و در سال ۱۳۵۶ نخستین آزمایشگاه تمرین جراحی میکروسکوپی آلمان را با کمک بنیاد فولکس واگن تأسیس نمود.
در سال ۱۳۵۶، ریاست بیمارستان جراحی مغز و اعصاب را در شهر هانوفر به عهده گرفت در همین سال، کرسی جراحی مغز و اعصاب در دانشگاه لیدن هلند به وی اعطا شد و در سال ۱۳۶۶ دانشگاه ماینتس تصدی کرسی جراحی مغز و اعصاب را به وی پیشنهاد کرد. در سال ۱۳۶۷ با قبول تصدی کرسی جراحی مغز و اعصاب در دانشگاه هانوفر به کار پرداخت. از سال ۱۳۶۷ تا ۱۳۷۱ ریاست انجمن بین‌المللی قاعدهٔ جمجمه را به عهده داشت و در سال ۱۳۷۱ به ریاست فدراسیون جهانی انجمنهای قاعدهٔ جمجمه انتخاب شد

==منابع ==
{{جيرنويس}}
