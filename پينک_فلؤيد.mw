[[File:Pink Floyd - all members.jpg|thumb|Pink Floyd - all members|alt=Pink Floyd - all members.jpg]]
[[File:Pink Floyd (1971).png|thumb|پينک فلؤيدˇ جرگه ۱۹۷۱]]
[[File:ROCK CONCERT. (FROM THE SITES EXHIBITION. FOR OTHER IMAGES IN THIS ASSIGNMENT, SEE FICHE NUMBERS 42, 97.) - NARA - 553890.jpg|thumb|پينک فلؤيدˇ جرگه ۱۹۷۳]]
[[File:Pink floyd live 8 london.jpg|thumb|خيرخواهانه اجرا لايو ۸ˇ ميئن|alt=A concert stage lit by purple lighting. Four men are performing on the stage as a crowd stands in front of it. Behind the men are video screens displaying images of vinyl records.]]
'''پينک فلؤيد''' (به [[اينگليسي]]: Pink Floyd)) يکته اينگليسي [[ميزقؤن]]ˇ جرگه ايسه گه [[لندن]]ˇ ميئن بنأ بۊبؤ. اي جرگه يکته جي تأثيربنأترين اينگليسي [[راک]]ˇ ميزقؤنˇ جرگه ايسه گه بۊتؤنسته [[پراگرسيو]] ؤ [[سايکدليک]] ميزقؤنˇ أمرأ, فلسفي أشعار جۊلفˇ معاني أمرأ, صؤتي تجرۊبه کأرأگيتنˇ أمرأ ؤ زينده اجراؤنˇ اۊستادؤنه خلقˇ أمرأ بين المللي مۊوفقيت کسب بکۊني ؤ به يکي جي خۊشبدأشته ترين ؤ تأثيربنأترين عامه خۊشادار ميزقؤنˇ جرگه تبديل ببي.

پينک فلؤيد سالˇ ۱۹۸۵ˇ ميئن چندته دانشجۊ همتˇ أمرأ به نؤم [[سيد برت]] گيتار زأن ؤ أصلي خۊندشگر, [[نيک ميسن]] درام زأنکس, [[راجر واترز]] گيتار بيس زأنکس ؤ خۊندشگر ؤ [[ريچارد رايت]] کيبؤرد زأنکس ؤ خۊندشگر تشکيل بۊبؤ. ايشؤن [[سيد برت]] سرپرستي أمرأ دۊته مۊوفق تک آهنگ دهٔ ۶۰ ميلادي أواخر مۊنتشر بؤدن. ايما خۊشؤنˇ أولي آلبۊمه به نؤم ''[[نى زأنکس بر صۊوايين سرˇ بلته'ن (آلبۊم)|نى زأنکس بر صۊوايين سرˇ بلته'ن]]'' عرضه بؤدن گه خۊجير أثر بۊ ؤ اين ايشؤن شؤهرتˇ باني ؤ باعث بۊ. [[ديويد گيلمؤر]] ۱۹۶۸ دسامبر ما به عۊنوانˇ پنجۊمي عۊضو جرگه' علاوه بۊبؤ ؤ تدريجا [[سيد برت]]ˇ جا گه شديدا [[ال اس دي]] مصرف گۊد ؤ خۊ رواني ساقي أز دست بدأبۊ؛ بيته. [[سيد برت]]ˇ سيوايي پسي, [[راجر واترز]] جرگه ترؤن'نˇ أصلي شاعر بۊبؤ ؤ خۊ جاجيگه بيش أز پيش تثبيت بؤده. اي زمتؤن بۊ گه پينک فلؤيد خۊ مفهۊمي آلبۊمؤنˇ أمرأ؛ ''[[مانگˇ تاريک نيمه (آلبۊم)| مانگˇ تاريک نيمه]]''(۱۹۷۳), ''[[کاش ائره ايسأبي (آلبۊم) | کاش ائره ايسأبي (آلبۊم)]]'' (۱۹۷۵), ''[[جؤنورؤن (آلبۊم) | جؤنورؤن]]'' (۱۹۷۷), ''[[ديوار (آلبۊم)| ديوار]]'' (۱۹۷۹) ؤ ''[[نهايي وابين (آلبۊم)|نهايي وابين]]'' (۱۹۸۳)ˇ مۊسؤن؛ جهاني شۊهرت کسب بؤده.


[[ريچارد رايت]] سالˇ ۱۹۷۹ˇ ميئن به علت شخص مۊشکلات واترزˇ أمرأ, جرگهٰ ترک بؤده. واترزأ ني سالˇ ۱۹۸۵ˇ ميئن جرگه جي سيوا بۊبؤ تا گيلمؤر؛ پينک فلؤيدˇ رهبر ببي.گيلمؤر, واترزˇ سيوايي پسي؛ نيک ميسنˇ أمرأ بر بقاى پينک فلؤيد اصرار بورزسته گه هي اصرار مؤجبˇ تخاصؤمˇ دئباخي اعضا ؤ واترز بۊبؤ. سراخر, واترز اکراهˇ أمرأ بر کار گۊدنˇ پينک فلؤيد بي اينˇ حؤضۊر رضايت بدأ ؤ واترزˇ سيوايي پسي اي جرگه به رهبري گيلمؤر دۊته آلبۊم بيرۊن هدأ به نؤم ''[[آني لغزش (آلبۊم)| آني لغزش]]'' (۱۹۸۷) ؤ ''[[سيوايي ناقۊس (آلبۊم) | سيوايي ناقۊس]]'' (۱۹۹۴).
۲۰۰۵ ژۊئيه ما ميئن, دۊ دهه پسي, جرگه أعضا (گيلمؤر, واترز, رايت ؤ ميسن) خيرخواهانه اجرا ويسن لايو  ۸ˇ ميئن گردأيتن. [[سيد برت]] سالˇ ۲۰۰۶ ؤ [[ريچارد رايت]] سالˇ ۲۰۰۸ˇ ميئن بمۊردن گه بدين ترتيب اي اجرا؛ آخري جرگه اجرا تمامˇ جرگه أعضا أمرأ بۊ.سالˇ ۲۰۰۶ˇ ميئن, گيلمؤر يته مۊصاحبه ''[[لا رپۊبليکا]]'' ايتاليايي رۊزنؤمه أمرأ أنجؤم بدأ ؤ اعلام بؤده گه پينک فلؤيد مۊنحلأ بؤ. وختي گه جرگه أمأنه جي اينˇ جي بپۊرسن, گيلمؤر تؤضيح بدأ گه پينک فلؤيد ده نۊخؤندنه ؤ اۊن ۶۰ سالگي  ميئن ترجيح دئنه خۊ شخصي پؤرؤژه سر کار بکۊني. اۊ زمتˇ جي, واترز ؤ گيلمؤر چندين بار اعلام بؤدن گه ده نخأنن جرگه أعضا کسنˇ أمرأ بۊخؤنن.سالˇ ۲۰۱۱ˇ ميئن گيلمؤر ؤ ميسن, [[لندن]]ˇ اؤدؤ آرنا ميئن, واترزˇ ديوارˇ تۊرˇ نمايشˇ ميئن اۊنه بپيوستن. ۲۰۱۴ ژۊئيه ما پنجؤم؛ چندته سربس أز جۊمله گيلمؤرˇ زنأک, يته آلبۊمˇ مۊنتشرأبؤنˇ جي به نؤم ''[[بي پايان رۊخؤنه (آلبۊم) | بي پايان رۊخؤنه]]'' خبر بدأن. اي آلبۊم, ۱۹۹۴ˇ ضبط بۊبؤ آثارˇ جي واگيته بۊبؤکه ؤ فقيد [[ريچارد رايت|ريچارد رايته]] تقديم بۊبؤ. اي آلبۊم ۲۰۱۴ نۊوامبر ما مۊنتشرأبؤ.

پينک فلؤيد سالˇ ۱۹۹۶ˇ ميئن [[آمريکا راک أند رؤلˇ پيلˇ کسؤنˇ تلار]] ؤ سال ۲۰۰۵ [[بريتانيا پيلˇ کسؤنˇ ميزقؤنˇ تلار]] راه بياته. تا سالˇ ۲۰۱۳, ۲۵۰ ميليۊن نۊسخه جي ويشتر؛ اي جرگه آئارؤنˇ جي جهانˇ ميئن بفۊرته بۊبؤ گخ ۷۴/۴ ميليۊن نۊسخه خالي [[آمريکا]] ميئن بفۊرته بۊبؤ. هينˇ ويسين دۊنيا پۊرفؤرۊشترين ميزفانچئنˇ زۊمره ميئن قرار گينه.همچنين؛  [[مانگˇ تاريک نيمه (آلبۊم)| مانگˇ تاريک نيمه]]ˇ جي به عۊنوانˇ يکته جي مۊوفقترين ؤ پۊرفؤرۊشترين تاريخˇ راکˇ آلبۊمؤن تمامي زمتˇ ميئن ياد بۊنه. اي آلبۊم بۊتؤنسته, ميزؤن فؤرۊشˇ لحاظˇ جي, آمريکا أولي رۊتبه ببي ؤ چارده سال جدولˇ ميئن بۊمؤني. تا ايسه ۴۰ ميليۊنˇ جي ويشتر اي آلبۊمˇ جي جهانˇ ميئن بفۊرته بۊبؤ.


[[جرگه:ميزقؤن]]
[[جرگه:راک]]
[[جرگه: مۊزيک]]
