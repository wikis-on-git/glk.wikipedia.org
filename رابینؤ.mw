[[پرونده:رابينو.jpeg|بندانگشتی]]
'''ه. لويی. رابينؤ''' (Rabino Hyacinth Louis) ايتا اينگليسي ديپلمات بو كی [[ايران]]ˇ مئن ايسا بو (1877-1950 م). علاوه بر سياسي كاران ايتا پيله مورخ و ايران‌‌شناس بو كی خوجير كيتاب و مقاله‌ زياد بينيويشته داره كی اوشانˇ موضوع واگرده به ايرانِˇ تاريخ و سياست و ادب. رابينو بينيويشته‌ٰن ویشتر مربوط به [[گيلان]] به. هنˇ واستي گيدی رابينو دونیا مئنˇ ايتا جه پيله گیلان‌شناسان ايسه. رابينؤ سال 1950 پاريسˇ مئن بِمَرده.

==خانواده تبار==
رابينؤ خانواده ريشه واگرده به كورتئميگليا (Cortemiglia)، پيئمؤنˇ (Piemont) مئن. پانزدهی قرنˇ میان، ا خانواده جی، بعضی شیدی به بؤرگؤمال (Borgomal)، آلبا (Alba) مئن. سال 1619، کؤلؤنل بارتؤلؤمئؤ (Bartolomeo) ايتا تيكه بؤرگؤمالˇ زمينانه دوک مانتو (Mantu) جا فگيره. سال 1830، جيواني رابينؤ (Jioanui Rabino) کی ا خانواده آخرين نماينده بو، [[اینگیلیس]]ˇ  مئنˇ زيندگي گودنˇ واسی، [[ايتاليا]] جی بشؤ.<ref>ولايت دارالمرز ايران، گيلان ه.ل. رابينو. جعفر خمامي زاده واگردان. چارمی چاپ. طاعتی انشترات</ref>

==زاکی==
لويي رابينؤ 27 ژوئيه 1877، فرانسه مئن، [[ليؤن]]ˇ دورون بزابؤسته. [[سئد حسن تقيزاده]] بوگوفته كی رابينؤ [[ايران]]ˇ مئن بزابؤسته ولی ا گب دروس نيه چون كوجˇ رابينؤ وختي مصرˇ مئن ايسا بو [[عربی]] زوانه باموخته بو. رابينؤ بگؤفته: «چون عربي دانستيم فارسي آموختنه سخت نيدئم. عربي زوانه كوچی زای كی بوم [[مصر]]ˇ مئن باموخته بوم.<ref>مشروطه گيلان. ه.ل. رابينو. محمد روشن. چاپ اول 1368. انتشارات طاعتی</ref>

اونˇ پئر، ژؤزف رابينؤ ايتا كارمندˇ بانک بو كی [[لندن]]ˇ مئن كار گودي. رابينؤ، خو پئرˇ مؤنشی ببوسته و هتؤیی خو كاره سراگیته.<ref>مشروطه گيلان. ه.ل. رابينو. محمد روشن. چاپ اول 1368. انتشارات طاعتی</ref>

==ايرانˇ مئن==
اینˇ پئر سال ۱۸۸۹ میلادی [[بانکˇ شاهنشاهی ایران]]ˇ بناگودنˇ واسی بمابو ایران و اینˇ ریکه (رابینؤ) نی چن سال بازون (1895) بمأ ایران.<ref>http://v6rg.com/?p=6984</ref> رابینؤ سال 1903 تا 1905 ميلادی، ببؤسته [[بریتانیا]] کؤنسولˇ نماينده [[كرمانشاه]]ˇ دورون<ref>لغت‌نامه‌ی دهخدا</ref> و ا سفرˇ مئن [[ساوه]] و [[همدان]] بوشؤ و بازون فارسه [[قصر شيرين]] و ايتا دِئه سفرˇ مئن [[لؤرستان]] و [[كوردستان|كوردستانه]] بيده.<ref>مشروطه گيلان. ه.ل. رابينو. محمد روشن. چاپ اول 1368. انتشارات طاعتی</ref>   
رابينؤ سال 1906 ميلادی [[رشت]]ˇ مئنˇ [[بانکˇ شاهی]] مؤدير ببؤسته. تا سال 1912 ميلادي [[گیلان]]ˇ مئن ايسا بو و ويشتر ا سامانه بيده و موطالعه بوگوده.<ref>ولايت دارالمرز ايران، گيلان ه.ل. رابينو. جعفر خمامي زاده واگردان. چارمی چاپ. طاعتی انشترات</ref>
اون سال 1912 ایرانˇجی بشؤ تا [[مراکش]]ˇ غربی چافˇ مئن، خدمت بکونه و چنته ماموریتˇ پسی سال 1940 بشؤ [[بروکسل]] و وختی آلمانˇ نازی ارتش بمأ [[بلژیک]]ˇ مئن، رابینؤ [[پاریس]] و [[مادرید]]ˇ جی واگردسه [[لندن]] و چن سال هؤره بئسا.<ref>http://v6rg.com/?p=6984</ref> خو آخری روزؤنه امما هنده بشؤ پاریس و 26 سپتامبر 1950 میلادی پاریسˇ مئن بمرده.


[[پرونده:DSC01100.JPG|بندانگشتی|گيلانˇ فرمانروايانˇ كتاب]]

==بنيويشتهٰ‌ن==
*کرمانشاه بازرگاني گوزارش	
*وامتن ايرانˇ معادنˇ مئن
*ابريشم، گيلان و مازندرانˇ مئن
*نؤغانˇ صنعت، ايرانˇ مئن. د.ف.لافونˇ ايلجارˇ امره
*علوی دودمان، مازندرانˇ مئن
*گيلˇ باستانی ورزشان
*مازندران و استرابادˇ سفرنامه
*ايرانˇ دارالمرزˇ ولايت، گيلان
*گيلانˇ مشروطه. رابينؤ دس‌بنيوشته‌ٰن

رابينؤ دوته كيتاب جغرزˇ گيلان و مازندرانˇ تاریخ بنيوشته كی اوشانˇ موضوع ايتا موسیقیه و اويدانه ايرانی سكهٰ‌نˇ شين ايسه.<ref>فرمانروايان گيلان. ه.ل.رابينو. ترجمه م.پ جكتاجی و رضا مدنی. رشت، نشرگيلگان.1389</ref>


==سربس==
{{جیرنویس}}

==خاندنی خال==
*[http://v6rg.com/?p=6984 واکاوی زندگی رابینو، تاریخ‌نگار ایتالیایی. فرشاد قربانپور]


[[رده:گيلانشناسؤن]]

[[رده:حىاتي وانويسؤن]]
