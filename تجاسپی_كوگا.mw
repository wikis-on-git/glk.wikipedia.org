[[پرونده:DSC01231.jpg|بندانگشتی | [[خومام]] ایتا جه شهرانی ایسه تجاسپی کوگا اونه مئن چکنه بید ]]


'''تجاسپی ( تج: تیز رو)''' ایتا سلسله بید که قرنˇ  هفتم تا نیمه دوم قرنˇ  نهم [[ رشت]] مئن حکومت بوگودید. ولی اوشان بیشتر جه امیرˇ  [[بیه پس]] که [[اسحاقی کوگا]] بو، دوده و جیر دست بئسایید.  جه اوشانه  پیله کس [[امیر محمد تجاسپی رشتی]] بو که [[موغولانˇ  فوتورک گیلان مئن]](۶۰۷ ه)، [[ اولجایتو]] دوره ،  [[امیر دباج فومنی]] یاور بو و [[رکابزن]] تولمˇ  چکنه  امره بِتَنستید موغولانˇ   فوتورکید و اوشانه حشر و مایه دارَ دورسانید.<ref>نام ها و نامداران گیلان- جهانگیر سرتیپ پور- نشر گیلکان 1370</ref>
 
دو تا پیله ایتفاق اوشانˇ  دوره مئن دَکفته، که  ایتا موغولˇ  فوتورک و اویتا کله گیفتن [[کارکیا]] امره بیه پیش ( گیلانˇ  خورتاب) مئن بو.
آخری کسی که اَ کوگا مئن چکنه بوبوسته، [[امیر محمد]] بو که به [[فومن]] فوتورکسته ولی [[امیر علاءالدین]] جه دشکن بوخورده و خو کارا تومانه بوسته بیده. [[گیلان]] جه جیویشته و [[شیروان]] بوشو. و هتویی اوشان قودرت [[رشت]]  مئن فوگورده و [[رشت]]، [[اسحاقوند کوگا]] دَکفته.

== موغولان فوتورک گیلان مئن==
سولطان محمد خودا بنده ([[اولجایتو]]) وختی به حکومت فَرسه به اَ فکر دَکَفته که گیلانˇ تسخیر بوکونه. چون گیلانˇ  مئن، چندتا کوچی چکنه حکومت گودید و پور زماتˇ  جه اوشانه مئن جنگ بو. [[اولجایتو]] خوره فکر گودی که گیلانˇ گیفتن ایتا آسانˇ کار ایسه. و هتویی خو حشر و مایه دارˇ به [[گیلان]]  اوسی بوگود. موغولان چکنه [[قتلغشاه]] بو.  بِتَنسته راحت [[آستارا]] و [[گسکر]] بدس باوره. او زمات، گیله مردانˇ مئن ایتحاد نبو. ولی ایتا ایله جار امره گیله مردان موغولان جولو مقاومت بوگودید. و [[امیر محمد تجاسپی رشتی]] که تجاسپی  چکنه بوستی خو یاورانˇ ورجا موغولانˇ امره بِجنگسته.

[[قتلغشاه]] بِتَنسته [[خلخال]] راشی جه گیلانˇ مئن فوتورکه. ولی گیله مردان سه بار اونه دشکن بدائید. بازون [[امیر دباج فومنی]] اظهار اطاعت بوگوده موغولانˇ ورجا، ولی [[قتلغشاه]] اونه گبانˇ گوش نوگوده و حشر و مایه دارˇ امره فومنˇ فوتورکسته ولی [[رشت]] و [[تولم]] ورجا دشکن بوخورده. [[رکابزن]] ،  [[تولم]] چکنه بِتَنسته [[قتلغشاه]] بوکوشه. و اونه گوشانˇ واوینید و گوشواره امره بِبَردید. پور کسانی جه موغولان، گیلانˇ چولˇ مئن بِمردید. و پیله غنایم گیله مردانˇ دست فَرِسه.<ref>تاریخ گیلان- رابینو- واگردان جعفر خمامی زاده -انتشارات طاعتی- 1374</ref>

==رشتˇ پیله جنگ==
وختی [[امیرفلک الدین رشتی]] بمرده اونه زای امیر محمد جانشین خو پئر بوبوسته. و پور دلایل واستی، سید علی امره موتحد بوبوسته. ولی اونه دوشمنی، [[سید ناصر کیا]] امره و [[کوچسفهان]] چکنه که سید علی نام بو بِمانسته. سال ۷۸۵ هجری (۸۵- ۱۳۸۴م) [[سید ناصر کیا]] به سمتˇ [[رشت]] فوتورکسته ولی [[سیاهکرود]] مئن دشکن بوخورده و زخمی بوبوسته. ایپچه بازون میره. ایتا سال دواره کی امیر محمد صلحˇ واستی بوشو [[لاهیجان]].
سال ۷۸۹  هجری(۱۳۸۷) [[امیر محمد رشتی]] و [[امیر دباج فومنی]] و [[امیر محمد شفتی]] و [[امیر ساسان گسکری]] چون بیده ئید که موغولانˇ حشرومایه دار، [[عراق]] مئن ایسه و دَنِستید که '''سید علی'''  بدون خون فوگودنˇ امره [[قزوین]] و [[طارم]] به [[تیمور]] فَدا. و هتویی  به خو شخصیتˇ لطمه بزا. پیله موقع بیده ئید که [[کهدم]] و [[کوچسفهان]] اونه دس جه بیرون فاکشید.<ref>تاریخ گیلان- رابینو- واگردان جعفر خمامی زاده -انتشارات طاعتی- 1374</ref>

ایتا فوتورک مئن بیه پسی‌ٰن بِتَنستید [[کهدم]] تصرف بوکونید و  پور کسانˇ جه '''کیاییان''' خونˇ فوگودید. '''سید علی'''  که زرخˇ بوسته بو، خو بیه پیشˇ  حشر و مایه دارˇ امره [[رشت]] فوتورکه. ولی [[پاسکیاب]] مئن، [[امیره محمد رشتی]] و [[امیر دباج فومنی]] جولو دشکن بخورده.

[[سِد ظهیرالدین مرعشی]] بینیویشته: اَ جنگ مئن، '''سید علی''' و اونه براران و ریک‌ٰن، '''سید مهدی کی'''ا، '''سید حسن کیا''' و '''سید ابراهیم کیا''' و '''سید عبدالله کیا''' و پور جه '''کیاییان''' پیله کس کوشته بوبوستید.<ref>نام ها و نامداران گیلان- جهانگیر سرتیپ پور- نشر گیلکان 1370</ref>

==فوگوردستن==
آخرین چکنه اَ کوگا مئن امیره محمد بو که ایتا زرخˇ مرداک بو که خو پئر امیر فلک الدین و خو براران بوکوشته. و پور جه خو رسترانˇ خونˇ فوگوده. وختی [[امیر حسام الدین اسحاقی]] پیله پیه پسˇ چکنه بمرده اونه زاک امیره علاءالدین امره دوشمن بوبوسته و ناجه داشتی که [[فومن]]ˇ بدس باوره ولی دشکن بوخورده و بیده که مردوم اونه جه متنفر ایسید بوشو [[خومام]] و جه اویه لاکومه دنیشته و جیویشته [[بادکوبه]]. قبل جه حرکت بوکونه، خو کوچی زاکˇو چند تا خو خلابران امره اوسی بوگوده کوچسفهانˇ چکنه ورجا. اونه بخواسته که وساطت بوکونه. و امیر تجاسپ، امیره محمد کوچی زاکه اونه سرپرستی بوکونید تا [[رشت]] مئن چکنه بیبه. ولی وختی امیره علاءالدین ، بیه بیش چکنه (کیاییان) امره دیدار بوگوده، اوشان توافق بوگودید که تجاسپی کوگایه  فوگوردانید و اَ کارا بوگودید. ایپچه دوارسته امیره محمد جه [[بادکوبه]] واگردسته [[رشت]] و امیره علاءالدین بخواسته که اونه جیگاه فده ولی امیره علاءالدین اونه دستگیر و کوشه و [[رشت]] اسحاقوند کوگا دس دکفته.(۸۶۴ ه) .
وختی اَ ایتفاق دکفته امیره محمد برار زا و عمو پسر موتحد بوبوستید و بیه پس چکنه (امیره علاءالدین) امره بِجنگستید ولی دشکن بوخوردید و اَویرا بوستید.<ref> نام ها و نامداران گیلان- جهانگیر سرتیپ پور- نشر گیلکان 1370</ref>  



==تجاسپی چکنه‌ٰن==
*شرف الدوله (652)
*امیره محمد (705)
* شرف الدوله (730)
* امیره محمد (765)
*امیره فلک الدین بن امیره محمد 
*امیره محمد بن امیره فلک الدین (؟ 792-785)
*امیره فلک الدین بن امیره محمد
*امیره محمدبن امیره فلک الدین (863)
*امیره تجاسپ<ref>فرمانروایان گیلان- رابینو- واگردان م.پ. جکتاجی- رضا مدنی- نشر گیلکان 1389</ref>

==گیلان گوگاه‌ٰن==
*[[اسحاقی ]]
*[[انوزوند ]]
*[[کارکیا]]
*[[جستانیان ]]
*[[کنگریان ]]
*[[باطنیان]]
*[[هزار اسپی ]]

=جیر بنیویشته=
<references/>
