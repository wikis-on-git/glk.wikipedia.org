[[پرونده:DSC01231.jpg|بندانگشتی | [[خومام]] ايتا جه شهرانی ايسه تجاسپی كوگا اونه مئن چكنه بيد ]]


'''تجاسپی ( تج: تيز رو)''' ايتا سلسله بيد كه قرنˇ  هفتم تا نيمه دوم قرنˇ  نهم [[ رشت]] مئن حكومت بوگوديد. ولي اوشان بيشتر جه اميرˇ  [[بيه پس]] كه [[اسحاقی كوگا]] بو، دوده و جير دست بئساييد.  جه اوشانه  پيله كس [[امير محمد تجاسپی رشتی]] بو كه [[موغولانˇ  فوتورك گيلان مئن]](۶۰۷ ه)، [[ اولجايتو]] دوره ،  [[امير دباج فومنی]] ياور بو و [[ركابزن]] تولمˇ  چكنه  امره بِتَنستيد موغولانˇ   فوتوركيد و اوشانه حشر و مايه دارَ دورسانيد.<ref>نام ها و نامداران گيلان- جهانگير سرتيپ پور- نشر گيلكان 1370</ref>
 
دو تا پيله ايتفاق اوشانˇ  دوره مئن دَكفته، كه  ايتا موغولˇ  فوتورك و اويتا كله گيفتن [[کارکیا]] امره بيه پيش ( گيلانˇ  خورتاب) مئن بو.
آخری كسي كه اَ كوگا مئن چكنه بوبوسته، [[امير محمد]] بو كه به [[فومن]] فوتوركسته ولي [[امير علاءالدين]] جه دشكن بوخورده و خو كارا تومانه بوسته بيده. [[گيلان]] جه جيويشته و [[شيروان]] بوشو. و هتويي اوشان قودرت [[رشت]]  مئن فوگورده و [[رشت]]، [[اسحاقوند كوگا]] دَكفته.

== موغولان فوتورك گيلان مئن==
سولطان محمد خودا بنده ([[اولجايتو]]) وختی به حكومت فَرسه به اَ فكر دَكَفته كه گيلانˇ تسخير بوكونه. چون گيلانˇ  مئن، چندتا كوچی چكنه حكومت گوديد و پور زماتˇ  جه اوشانه مئن جنگ بو. [[اولجايتو]] خوره فكر گودی كه گيلانˇ گيفتن ايتا آسانˇ كار ايسه. و هتويی خو حشر و مايه دارˇ به [[گيلان]]  اوسی بوگود. موغولان چكنه [[قتلغشاه]] بو.  بِتَنسته راحت [[آستارا]] و [[گسكر]] بدس باوره. او زمات، گيله مردانˇ مئن ايتحاد نبو. ولي ايتا ايله جار امره گيله مردان موغولان جولو مقاومت بوگوديد. و [[امير محمد تجاسپی رشتی]] كه تجاسپی  چكنه بوستی خو ياورانˇ ورجا موغولانˇ امره بِجنگسته.

[[قتلغشاه]] بِتَنسته [[خلخال]] راشی جه گيلانˇ مئن فوتوركه. ولی گيله مردان سه بار اونه دشكن بدائيد. بازون [[امير دباج فومنی]] اظهار اطاعت بوگوده موغولانˇ ورجا، ولي [[قتلغشاه]] اونه گبانˇ گوش نوگوده و حشر و مايه دارˇ امره فومنˇ فوتوركسته ولی [[رشت]] و [[تولم]] ورجا دشكن بوخورده. [[ركابزن]] ،  [[تولم]] چكنه بِتَنسته [[قتلغشاه]] بوكوشه. و اونه گوشانˇ واوينيد و گوشواره امره بِبَرديد. پور كسانی جه موغولان، گيلانˇ چولˇ مئن بِمرديد. و پيله غنايم گيله مردانˇ دست فَرِسه.<ref>تاريخ گيلان- رابينو- واگردان جعفر خمامی زاده -انتشارات طاعتی- 1374</ref>

==رشتˇ پيله جنگ==
وختی [[اميرفلك الدين رشتی]] بمرده اونه زای امير محمد جانشين خو پئر بوبوسته. و پور دلايل واستی، سيد علی امره موتحد بوبوسته. ولی اونه دوشمنی، [[سيد ناصر كيا]] امره و [[كوچسفهان]] چكنه كه سيد علی نام بو بِمانسته. سال ۷۸۵ هجری (۸۵- ۱۳۸۴م) [[سيد ناصر كيا]] به سمتˇ [[رشت]] فوتوركسته ولی [[سياهكرود]] مئن دشكن بوخورده و زخمی بوبوسته. ايپچه بازون ميره. ايتا سال دواره كی امير محمد صلحˇ واستی بوشو [[لاهيجان]].
سال ۷۸۹  هجری(۱۳۸۷) [[امير محمد رشتی]] و [[امير دباج فومنی]] و [[امير محمد شفتی]] و [[امير ساسان گسكری]] چون بيده ئيد كه موغولانˇ حشرومايه دار، [[عراق]] مئن ايسه و دَنِستيد كه '''سيد علی'''  بدون خون فوگودنˇ امره [[قزوين]] و [[طارم]] به [[تيمور]] فَدا. و هتويی  به خو شخصيتˇ لطمه بزا. پيله موقع بيده ئيد كه [[كهدم]] و [[كوچسفهان]] اونه دس جه بيرون فاكشيد.<ref>تاريخ گيلان- رابينو- واگردان جعفر خمامی زاده -انتشارات طاعتی- 1374</ref>

ايتا فوتورك مئن بيه پسي‌ٰن بِتَنستيد [[كهدم]] تصرف بوكونيد و  پور كسانˇ جه '''كياييان''' خونˇ فوگوديد. '''سيد علی'''  كه زرخˇ بوسته بو، خو بيه پيشˇ  حشر و مايه دارˇ امره [[رشت]] فوتوركه. ولی [[پاسكياب]] مئن، [[اميره محمد رشتی]] و [[امير دباج فومنی]] جولو دشكن بخورده.

[[سِد ظهيرالدين مرعشی]] بينيويشته: اَ جنگ مئن، '''سيد علی''' و اونه براران و ريك‌ٰن، '''سيد مهدی كی'''ا، '''سيد حسن كيا''' و '''سيد ابراهيم كيا''' و '''سيد عبدالله كيا''' و پور جه '''كياييان''' پيله كس كوشته بوبوستيد.<ref>نام ها و نامداران گيلان- جهانگير سرتيپ پور- نشر گيلكان 1370</ref>

==فوگوردستن==
آخرين چكنه اَ كوگا مئن اميره محمد بو كه ايتا زرخˇ مرداك بو كه خو پئر امير فلك الدين و خو براران بوكوشته. و پور جه خو رسترانˇ خونˇ فوگوده. وختی [[امير حسام الدين اسحاقی]] پيله پيه پسˇ چكنه بمرده اونه زاك اميره علاءالدين امره دوشمن بوبوسته و ناجه داشتی كه [[فومن]]ˇ بدس باوره ولی دشكن بوخورده و بيده كه مردوم اونه جه متنفر ايسيد بوشو [[خومام]] و جه اويه لاكومه دنيشته و جيويشته [[بادكوبه]]. قبل جه حركت بوكونه، خو كوچی زاكˇو چند تا خو خلابران امره اوسی بوگوده كوچسفهانˇ چكنه ورجا. اونه بخواسته كه وساطت بوكونه. و امير تجاسپ، اميره محمد كوچی زاكه اونه سرپرستی بوكونيد تا [[رشت]] مئن چكنه بيبه. ولی وختی اميره علاءالدين ، بيه بيش چكنه (كياييان) امره ديدار بوگوده، اوشان توافق بوگوديد كه تجاسپی كوگايه  فوگوردانيد و اَ كارا بوگوديد. ايپچه دوارسته اميره محمد جه [[بادكوبه]] واگردسته [[رشت]] و اميره علاءالدين بخواسته كه اونه جيگاه فده ولی اميره علاءالدين اونه دستگير و كوشه و [[رشت]] اسحاقوند كوگا دس دكفته.(۸۶۴ ه) .
وختی اَ ايتفاق دكفته اميره محمد برار زا و عمو پسر موتحد بوبوستيد و بيه پس چكنه (اميره علاءالدين) امره بِجنگستيد ولی دشكن بوخورديد و اَويرا بوستيد.<ref> نام ها و نامداران گيلان- جهانگير سرتيپ پور- نشر گيلكان 1370</ref>  



==تجاسپی چكنه‌ٰن==
*شرف الدوله (652)
*اميره محمد (705)
* شرف الدوله (730)
* اميره محمد (765)
*اميره فلك الدين بن اميره محمد 
*اميره محمد بن اميره فلك الدين (؟ 792-785)
*اميره فلك الدين بن اميره محمد
*اميره محمدبن اميره فلك الدين (863)
*اميره تجاسپ<ref>فرمانروايان گيلان- رابينو- واگردان م.پ. جكتاجي- رضا مدني- نشر گيلكان 1389</ref>

==گيلان گوگاه‌ٰن==
*[[اسحاقی ]]
*[[انوزوند ]]
*[[کارکیا]]
*[[جستانيان ]]
*[[كنگريان ]]
*[[باطنيان]]
*[[هزار اسپی ]]

=جير بنيويشته=
<references/>
