[[پرونده:DSC01231.jpg|بندانگشتی | [[خومام]] ایتا جه شهرانی ایسه تجاسپی کوگا اونه مئن چکنه بید ]]


'''تجاسپی ( تج: تیز رو)''' ایتا سلسله بید که هفتومی قرن تا نهمی قرنˇ دومی نیمه، [[رشت]]ˇ مئن حکومت بوگودید. ولی اوشان بیشتر  [[بیه پس]]ˇ امیرˇ جا کی [[اسحاقی کوگا]] بو، دوده و جیر دست بئسایید.  جه اوشانˇ  پیلˇکس [[امیر محمد تجاسپی رشتی]] بو که موغولانˇ  فوتورک گیلان مئن (۶۰۷ ه.ق)، [[اولجایتو]] زمت،  [[امیر دباج فومنی]]ˇ یاور بو و [[رکابزن]] تولمˇ  چکنه  امره بِتانستید موغولانه فوتورکید و اوشانه حشر و مایه‌داره دورسانید.<ref>نام ها و نامداران گیلان. جهانگیر سرتیپ پور. نشر گیلکان ۱۳۷۰</ref>
 
دو تا پیلˇ تفاق اوشانˇ زمتˇ مئن دکفته، کی  ایتا موغولˇ  فوتورک و اویتا بیه پیشˇ مئن [[کارکیا]] امره کله گیفتن بو. آخری کسی که ا کوگا مئن چکنه بوبوسته، [[امیر محمد]] بو کی [[فومن|فومنه]] فوتورکسته ولی [[امیر علاءالدین]]ˇ جه دشکن بوخورده و خو کارا تومانه بوسته بیده. [[گیلان]]ˇ جه جیویشته و بوشؤ [[شیروان]] و هتویی اوشانˇ قودرت [[رشت]]ˇ مئن فوگورده و [[رشت]]، [[اسحاقوند کوگا]] دس دکفته.

== موغولانˇ گیلانˇ فوتورکسن==
سولطان محمد خودابنده ([[اولجایتو]]) وختی به حکومت فرسه به ا فکر دکفته کی گیلانˇ تسخیر بوکونه. چون گیلانˇ  مئن، چندتا کوچی چکنه حکومت گودید و پور زماتˇ  جه اوشانˇ مئن جنگ بو. [[اولجایتو]] خوره فکر گودی کی گیلانˇ گیفتن ایتا آسانˇ کاره و هتویی خو حشر و مایه‌داره اوسه بوگود [[گیلان]]. موغولانˇ چکنه [[قتلغشاه]] بو.  بتانسته راحت [[آستارا]] و [[گسکر|گسکره]] به‌دس باوره. او زمات، گیلˇمردانˇ مئن ایجانایی (اتحاد) دنبو. ولی ایتا ایلجارˇ امره گیلˇمردان موغولانˇ جولؤ مقاومت بوگودید و [[امیر محمد تجاسپی رشتی]] کی تجاسپی  چکنه بوستی خو یاورانˇ همره موغولانˇ امره بِجنگسته.

[[قتلغشاه]] بتانسته [[خلخال]]ˇ راشی جا گیلانه فوتورکه. ولی گیلˇمردان سه بار اونه دشکنئید. بازون [[امیر دباج فومنی]] اظهار اطاعت بوگوده موغولانˇ ورجا، ولی [[قتلغشاه]] اونˇ گبانه گوش نوگوده و حشر و مایه‌دارˇ امره فومنه فوتورکسته ولی [[رشت]] و [[تولم]]ˇ ورجا دشکن بوخورده. [[رکابزن]]،  [[تولم]]ˇ چکنه بِتانسته قتلغشاهه بوکوشه و اونˇ گوشانه واوینید و گوشواره امره ببردید. پور کسانی جه موغولان، گیلانˇ چولˇ مئن بِمردید و پور غنایم گیلˇمردانˇ دس فرسه.<ref>تاریخ گیلان. رابینو. جعفر خمامی زاده واگردان. انتشارات طاعتی. ۱۳۷۴</ref>

==رشتˇ پیلˇ جنگ==
وختی [[امیرفلک الدین رشتی]] بمرده اونˇ زای امیر محمد خو پئرˇ جا بنیشته و پور دلایلˇ واستی، سید علی امره موتحد بوبوسته. ولی اونˇ دوشمنی، [[سید ناصر کیا]] امره و [[کوچسفهان]]ˇ چکنه کی سید علی نام بو بمانسته. سال ۷۸۵ هجری (۸۵- ۱۳۸۴م) [[سید ناصر کیا]] فوتورکسته رشته ولی [[سیاهکرود]]ˇ مئن دشکن بوخورده و زخمی بوبوسته ایپچه بازون بمرده. ایتا سال دواره کی امیر محمد صلحˇ واستی بوشو [[لاجؤن]].
سال ۷۸۹  هجری (۱۳۸۷ م) [[امیر محمد رشتی]] و [[امیر دباج فومنی]] و [[امیر محمد شفتی]] و [[امیر ساسان گسکری]] چون بیدئید کی موغولانˇ حشرومایه‌دار، [[عراق]]ˇ مئن ایسا و دانستید کی '''سید علی'''  بدونˇ خون فوگودن [[قزوین]] و [[طارم|طارمه]] به [[تیمور]] فدا و هتویی  خو شخصیته لطمه بزا. پیله موقع بیده ئید که [[کهدم]] و [[کوچسفهان]] اونه دس جه بیرون فاکشید.<ref>تاریخ گیلان- رابینو- واگردان جعفر خمامی زاده -انتشارات طاعتی- 1374</ref>

ایتا فوتورک مئن بیه پسی‌ٰن بِتَنستید [[کهدم]] تصرف بوکونید و  پور کسانˇ جه '''کیاییان''' خونˇ فوگودید. '''سید علی'''  که زرخˇ بوسته بو، خو بیه پیشˇ  حشر و مایه دارˇ امره [[رشت]] فوتورکه. ولی [[پاسکیاب]] مئن، [[امیره محمد رشتی]] و [[امیر دباج فومنی]] جولو دشکن بخورده.

[[سِد ظهیرالدین مرعشی]] بینیویشته: اَ جنگ مئن، '''سید علی''' و اونه براران و ریک‌ٰن، '''سید مهدی کی'''ا، '''سید حسن کیا''' و '''سید ابراهیم کیا''' و '''سید عبدالله کیا''' و پور جه '''کیاییان''' پیله کس کوشته بوبوستید.<ref>نام ها و نامداران گیلان- جهانگیر سرتیپ پور- نشر گیلکان 1370</ref>

==فوگوردستن==
آخرین چکنه اَ کوگا مئن امیره محمد بو که ایتا زرخˇ مرداک بو که خو پئر امیر فلک الدین و خو براران بوکوشته. و پور جه خو رسترانˇ خونˇ فوگوده. وختی [[امیر حسام الدین اسحاقی]] پیله پیه پسˇ چکنه بمرده اونه زاک امیره علاءالدین امره دوشمن بوبوسته و ناجه داشتی که [[فومن]]ˇ بدس باوره ولی دشکن بوخورده و بیده که مردوم اونه جه متنفر ایسید بوشو [[خومام]] و جه اویه لاکومه دنیشته و جیویشته [[بادکوبه]]. قبل جه حرکت بوکونه، خو کوچی زاکˇو چند تا خو خلابران امره اوسی بوگوده کوچسفهانˇ چکنه ورجا. اونه بخواسته که وساطت بوکونه. و امیر تجاسپ، امیره محمد کوچی زاکه اونه سرپرستی بوکونید تا [[رشت]] مئن چکنه بیبه. ولی وختی امیره علاءالدین ، بیه بیش چکنه (کیاییان) امره دیدار بوگوده، اوشان توافق بوگودید که تجاسپی کوگایه  فوگوردانید و اَ کارا بوگودید. ایپچه دوارسته امیره محمد جه [[بادکوبه]] واگردسته [[رشت]] و امیره علاءالدین بخواسته که اونه جیگاه فده ولی امیره علاءالدین اونه دستگیر و کوشه و [[رشت]] اسحاقوند کوگا دس دکفته.(۸۶۴ ه) .
وختی اَ ایتفاق دکفته امیره محمد برار زا و عمو پسر موتحد بوبوستید و بیه پس چکنه (امیره علاءالدین) امره بِجنگستید ولی دشکن بوخوردید و اَویرا بوستید.<ref> نام ها و نامداران گیلان- جهانگیر سرتیپ پور- نشر گیلکان 1370</ref>  



==تجاسپی چکنه‌ٰن==
*شرف الدوله (652)
*امیره محمد (705)
* شرف الدوله (730)
* امیره محمد (765)
*امیره فلک الدین بن امیره محمد 
*امیره محمد بن امیره فلک الدین (؟ 792-785)
*امیره فلک الدین بن امیره محمد
*امیره محمدبن امیره فلک الدین (863)
*امیره تجاسپ<ref>فرمانروایان گیلان- رابینو- واگردان م.پ. جکتاجی- رضا مدنی- نشر گیلکان 1389</ref>

==گیلان کوگاه‌ٰن==
*[[اسحاقی]]
*[[انوزوند]]
*[[کارکیا]]
*[[جستانیان]]
*[[کنگریان]]
*[[باطنیان]]
*[[هزاراسپی]]

=سربس=
<references/>
