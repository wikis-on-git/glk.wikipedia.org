[[پرونده:شميران قلا.JPG|بندانگشتی|شميران قلا]]

'''شميران قلا''' ايتا موهمه قلايَن [[ايران]] مئن ايسه كه محلي مردومان اونه شميران و سميران دوخانيد و تاريخي نويشته هان مئن سميران، شميران ، سميرم، شمع ايران، [[كنگريان]]، سميويروم و سالاريه بنيويشته بوسته. اَ قلا  جاجيگاه، [[روستاي بهرام آباد]] ورجا، جه توابع [[شهرستان طارم]] ايسه.<ref>قلعه هاي گيلان- ولي جهاني-رشت- فرهنگ ايليا-1385</ref>


== چاگوده بوستَن==
پيدا نيه شميران قلايه كي چاگوده، [[تارم]] مئن اولي كسي كه حكومت گودي شميران قلا مئن كه سالاري قلا هم دوخاديد ، [[محمد بن مسافر]] ([[گيلكي]]: '''مسعر مهلهل ريك''') بو<ref>فرمانروايان گيلان- ل.رابينو- واگردان م.پ جكتاجي، رضا مدني- رشت – گيلگان- 1389</ref>. [[محمد بن مسافر]]، [[كنگريان]] خانواده اولي شاه ايسه، كه اونه نامَ، تاريخي كيتابان مئن بنيويشتيد. 



==سرگوذشت==
[[ابودلف مسعر بن مهلهل]] ([[گيلكي]]: '''مسعر مهلهل ريك''')، موسلمان جوغرافي دان  بو كه سال 331 هجري مئن اَ قلايه بيده، شميران قلا [[محمد بن مسافر]] پايتخت و [[ديلم]] چَكنه دوخانه. 
[[ابن حوقل]] 376 ه.ق مئن، [[ناصر خسرو]] 438 ه.ق مئن، [[ياقوت حموي]] 623 ه.ق مئن، [[قزويني]] 674 ه.ق، حمداله مستوفي 740 ه.ق و [[سِد ظهيرالدين مرعشي]] 880 ه.ق مئن اونه جاجيگاه بيدِئيد و مطلبي بنيويشتيد<ref>قلعه هاي گيلان- ولي جهاني-رشت- فرهنگ ايليا-13851389</ref>

شادروان [[احمد كسروي]] بنيويشته:
خيلي زمات بو كه [[كنگريان]]، [[ديلمان]] مئن قودرتي نَشتيد تا او وختيكه بِتَنَستيد '''شميران قلايه''' كه پيدا نبو كي واسي بو، تصرف بوگوديد و كومك اَ ديز اَمره كل [[تارم]] كه [[قزوين]] شين بوستي بدست باوريد.
و جَستان امره [[ديلم]] شاه خويشي بوگوديد و اوشانه قودرتَ هر روز ويشترَ بوسته و خوشانه پادشاهي وجود باورديد.<ref>شهرياران گمنام- احمد كسروي- تهران انتشارات نگاه- 1385</ref>


[[ابن اثير]] حوادث سال 454 هجري مئن بنيويشته:
اَ سال مئن، سولطان طغرل بيگ بوشو ديلم سرزمين، و تارم قلا مئن و مسافر ديلم شاه جه صد هزار دينار و هيزار جامه بخواسته.<ref>تاريخ الكامل- ابن اثير- واگردان حميدرضا آژير- تهران - اساطير- 1370</ref>

با همه بلاياني كه شميران قلا سر، [[تارم]] مئن دَكفته، اَ قلا سال 921 هجري برپا بو اونه نام [[تاريخ خاني]] بامو. ولي بازون معتبر تاريخي بِنيشتيه هان مئن نامي ازون نيه. تا قرن نوزدهم ميلادي ايراني و خارجي سياحان اونه ايتا فوگوردسته قلا دوخاديد.<ref>قلعه هاي گيلان- ولي جهاني-رشت- فرهنگ ايليا-1385</ref>

== قلا ويژگي==
[[ناصر خسرو]] بنيويشته كه اَ قلا سه تا چَپَر داشتي ولي هَسه، دوتا اونه چَپَران شناخته بوبوسته. سالمِ بخش اَ قلا، اونه شومالي ديوار ايسه كه چند تا سالمه چپر و قاقل تره بِمانَسته. بولندي اَ ديوار 15 متر و لاشه سنگ و ملات امره كه اونه پهنا 40/2 متر ايسه چاگوده بوسته.<ref>سایت جامع گردشگری ایران  http://www.iranpedia.ir</ref>

شميران قلا ايتا جه قديمي قلاين [[ايران]] مئن ايسه. بدبختانه هَسه، اَ قلا خيلي بورسفته ايسه و ازون چيزي سالم نمانَسته و وضع اَ قلا يه، همه كسَ جخطره شو و كسي به فكر اون نيه. ايتا روز بو كه اَ  قلا خوره شكوهي داشتي و پيله كساني اونه مئن حكومت بوگيديد.


==منبع==
<references/>
