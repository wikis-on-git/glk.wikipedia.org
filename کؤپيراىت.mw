{{پأچ}}


'''کؤپيراىت''' او حقیه گونن کی ىکته ادبي، [[هونر|هۊنري]] ىا صنعتي اثرˇ چاگۊدنکس<ref>Author. مؤلف. اوني گه ىکته أتره چاگۊده.</ref>، اۊ اثرˇ جي بهره بردن ئبه دأنه ؤ اي حق انحصاري ایسه.<ref>[http://www.khabgard.com/?id=-1604783209 رضا شکراللهی. مرحمت فرموده ما را همان «کپی‌رایت» کنید.]</ref>

[[بئرنˇ کؤنوانسیؤن، أدبي ؤ هونري أثرؤنه حماىت گودنˇ وأسی]]، ىکته جهاني نسق ايسه راجه به چاگۊدنکسˇ حق ؤ وأگیرؤنئن (تکثیر)ˇ حق کي اول بار [[بئرن]]ˇ شهرˇ مئن (سۊىیسˇ مئن) ۱۸۸۶ میلادي سپتامبر بنویشته ؤ تصویب ببؤ. بئرنˇ کؤنوانسیؤن، امضابوده کشورؤنه وادأنه کي باخی امضابوده کشورؤنˇ چاگۊدنکسؤنˇ اثرؤنه خوشؤنˇ کشورˇ چاگۊدنکسؤنˇ اثرؤنˇ مۊرسؤن، کؤپيراىتˇ جی حماىت بکۊنن. اي چاگۊدنکس کسي ایسه کی ىا ىکته امضابوده کشورؤنˇ شي ایسه ىا أگه هیته تابعیته ندأنه، خو أثره اول دفأ ىکته عضوأبؤ کشورؤنˇ مئن وأگیرؤنه، ىا ىکته عضوأبؤ کشورؤنˇ مئن نشینه (اقامت دأنه). بئرنˇ کؤنوانسیؤن گونه کي کؤپيراىتˇ پۊشتي (حماىت) خأ خوداخودي فرهم ببون ؤ لازم نیه أثرؤن باخي کشورؤنˇ مئن ني ثبت ببون تا اي پۊشتي برقرار ببون.<ref>[http://www.khabgard.com/?id=-1604783209 رضا شکراللهی. مرحمت فرموده ما را همان «کپی‌رایت» کنید.]</ref>


==جيرنويس==
{{جیرنویس}}
