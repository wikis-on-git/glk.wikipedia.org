<div dir="rtl">
'''ميرزا کوچی خان''' (ميرزاکوچی‌خان، ميرزا کوجی خان یا ميرزا کوچک خان)، [[جنگلی‌ئن]] رهبر و يه‌ته موبارز و انقلابی بو کی آزادی و عدالت واسی موبارزه گود. میرزا [[گيلانِ جوموری]]‌يه بنا بکوده.

اين ِ اسم يونس بو و اين پئر اسم ميرزا بوزورگ بو. ميرزا 1298 هجری قمری، [[رشت]] ِ اوستادسرا مئن به دونيا بومأ و کوچيکی مئن، رشت ِ صالح‌آباد مئن، حاجی‌حسن مدرسه مئن درس بخانده و بازون، رشت ِ «مدرسه جامع» مئن، صرف و نحو و دينی عولومه باموته.

امّا ايران ِ مئن حوادثی تفاق دکته کی ميرزا زندگی راشی‌يه عوضا کوده و اون عبا و نعلين ِ جا، اسلحه و فشنگه اوساده و خو راهه ايتؤ دؤجين بکوده کی استبداد و استعمار امره بجنگی. 
میرزا مشروطيت جريان مئن، انقلاب امره بوبؤ و قزوینِ فتحِ مئن شرکت داشتی.

[[Image:MIRZA1.jpg|thumb|left|Mirzä kuci xän]]


==ميرزا شکل و کردار==
میرزا دوتا خاخور و دوتا برار داشتی کی بوزورگی محمدعلی و کوچی‌دانه رحیم نام داشتی. ميرزا کاس چوم بو و قهوه‌ای مو. قوی بونيه و خوش‌هيکل بو. هرگی خو نمازه ترک نوکود و دل‌رحم بو. ميرزا، سياست مئن اخلاقه هميشک رعايت گود.
اهل سیگار و تریاک و مشروب نوبو. خو اواخرِ عومر زن بگیفته.  


==ميرزا موبارزه‌ئن==
اوّلی جنگ جهانی زمات، وختی روسؤن دکالسن گيلان مئن و اونه اشغال بکودن و تهران ِ حوکومتأ نی هيچ کاری نوکود، ميرزا و اين ِ هم‌فکرؤن، اسلحهٰ ويگيتن و دکتن دامؤن ِ مئن. چون ايشؤن ِ اصلی جيگا جنگل بو، ايشؤنه دخاندن: جنگلی‌ئن.

جنگلی‌ئن، خوشؤن ِ جنگه اجنبی ارتش و ايرانی قزاقؤنی کی روسؤن ِ دس ِ جير باموته بوبؤ بون شوروع بئودن. ميرزا دوشمنؤن، [[روس]] و [[اينگيليس]] و [[قاجار]]ی ارتش بو.

[[جنگلی‌ئن]] ميرزا رهبری امره، خوشؤن کاره 1489 [[گالشی سال]] (1294 هجری شمسی) سراگيتن و هف سال بازون، جنگل ِ انقلاب، شکست بوخورده. امّا ای ميانه، ميرزا و اين ِ رفئقؤن موفق ببؤن کی گيلان مئن سلطنته لَغوْ بکونن و [[گیلانˇ شؤرایی جؤموری]]‌يه اعلام بکونن. یکشنبه روج، [[ديا ما]] 28، 1494 گالشی سال (١٦ خرداد ١٢٩٩ خورشیدی) [[جنگلی‌ئن]] [[ایرانˇ سروخˇ انقلابˇ کومیته|ایرانˇ سورخˇ انقلابˇ کومیتهٰ]] تشکیل بدأن. ای کوميته سلطنته لغو بئوده و گيلان مئن [[جوموری]] اعلام بئوده. ميرزا [[گيلانِ جوموری]] مئن سرکوميسر و جنگ ِ کوميسر بوبؤ.

==کودتا==
هنوز انقلابی دولت ِ کار به سامان نرسه بو کی اغتشاشات و بلوا، او انقلابیؤنی جه کی [[شوروی]] هوادار بؤن شوروع بوبؤ و بيلأخره میرزا مجبور بوبوسته جومعه روج، [[اسفندار ما]] اوّل، 1494 گالشی سال  (18 تیر ١٢٩٩)، دوتا نماينده و ايتا نامه اَ عبارت امره اوسه بئوده [[موسکؤ]]، [[لنين]] ره کی: «ايران ِ ملّت، حاضر نيه کی [[بلشؤویک|بلشؤويکؤن]] ِ برنامهٰ قبول لکونی» و بازون، قهر و اعتراض امره، [[رشت]] جی بوشؤ [[فومن]].

شنبه روج، اسفندار ما 23، 1494 گالشی سال، شوروی هوادارؤن، شوروی ارتشی فرمانده‌ئن همکاری امره، کودتا بکودن و ميرزا آدمؤنه دسگیر و  زندانی بکودن.

==ميرزا سرانجام==
ميرزا و اون ِ آدمؤن، گيلان ِ جوموری [[کومونيست]] طرف ِ امره درگير بؤن کی [[احمدشا]]، تهران ِ جی [[سردار سپه]] يا هو [[رضاخان]]ه اوسه بکوده جومهوری سرکوبی واسی.

[[Image:mirzasar.jpg|thumb|right|Mirzä bəbe sar]]

سردارسپه نی، وختی گيلانه ديرين بومأ، اوّل جوهموری ارتشه کی کومونيستؤن ِ دس دبو شکست بدأ و اوشؤن در بوشؤن و بازون هچين بمانسه ميرزا و اون ِ آدمؤن.

رضاخان ميرزا جی بخاسته کی بايه تهران و خو گبؤنه مرکزی حوکومت امره راجه به استقلال و آزادی بزنه. امّا ميرزا قبول نکوده و قزاقؤن نی ميرزا آدمؤنه فوتورکسن و ميرزا يارؤن يا بموردن و يا تسليم ببؤن.

ميرزا نی خو آخرين رفئق امره کی [[گاؤک]] نام داشتی، بوشؤ [[خلخال]] کوهؤن ِ طرف کی بتانی بشی [[خانم عظمت فولادلو]] ور کی هميشک ميرزا جی حمايت کود.

امّا ورف و سرما اندی سخت بو کی [[تير ما]] 27، 1495 گالشی سال، هر دو نفر يخ زنيدی و فوت کونيدی.

هه زمات ایتا [[کورد]] مرد کی [[کرم]] نام داشتی و خلخال جی شؤن دبو گیلان، ا دو نفره بچاسه، ورف ميان دینه و شناسه. با همه سعی و تلاشی که موشت و مال و [[سنجد]] خورانئن امره کونه، نتانست اشانه زنده بکونه و به سرعت آبادی طرف بوشؤ و مردوما خبرا کوده. مردوم باموئید او جيگا و دوتا جنازه‌یا ببرديد به آبادی. 

میرزا مردن خبر همه‌جيگا دپیچسته و [[موحمدخان‌سالار‌ شوجاع]]،  [[تالشِ اميرموقتدر]] ِ برارِ گوش کی ميرزا بدخا بو برسه. ا شخص بلافاصله چن‌تا توفنگ‌چی امره فوتورکه او خانقاهی کی ميرزا جنازه اويه نهأ بو و ولانشته کی اهالی ميرزا جنازهٰ دفن بکونيد و دستور بدأ ایتا جه اهالی طالش به‌نام [[رضا استکانی]]، میرزا بچاسته سره تنِ جی جودا بکونه. [[سالار شوجاع]] میرزا سره اوّل ببرده [[ماسال]] خو برارِ ورجه و بازون ببرده رشت، ارتشی فرمانده‌ئنه فدأ.


==ميرزا جنازه و ويگيرفنأ==
[[image:mirzatomb.JPG|right|thumb|میرزا قبر، رشتˇ سولیماندارابˇ مئن]]
میرزا نيم‌تنه جوف ِ مئن ایتا نوقره‌ای يک قرانی سکه بياتيدی و بازون میرزا سره رشت ِ سربازخانه، او جيگايی که نفت ِ انبار نهأ بو، دارِ جؤر ببرديد که پور زمات هويه به دار نهأ بو.

[[خالوقربان]] کی خو تسليم بوستن ِ پسی، سردارسپه جی سرهنگی درجه فگيته بو، ميرزا سره ببرده به تهران و سردار سپهه تسليم بکوده.

سردارسپه دستور بدأ کی میرزا سره [[تهران]] مئن، [[حسن‌آبادِ وادی]] مئن به گيلا کونيد.
 
چن مودّت بعد، ایتا ميرزا قديمی يارؤن ِ جی به‌نام [[کاس‌آقا حسام]]، محرمانه ميرزا سره گورکن ِ جی فگيته و باورده [[رشت]] و [[سولیمانداراب]] مئن دفنأ کوده.

1515 (شهریور  ١٣٢٠ خورشيدی)، وختی [[رضاشاه]] ایران جی در بوشؤ، گيلان ِ آزادی‌خاهؤن خاستن کی ميرزا جنازهٰ تشريفات ِ امره، تالش ِ خانقا جی بأرن به رشت و اون ِ سرِ ورجه دفن بکونن کی [[پهلوی]] آدمؤن ِ ترس ِ جی، جنازه هوتؤ معمولی بومأ به رشت و ميرزا سر ِ ورجه دفنأ بو.

==ميرزا خانه==
[[ميرزا خانه]]، رشت، [[اوستادسرا]] محلّه مئن هنده چاکوده بوبؤ و هسا ايتا موزه موسؤن استفاده بونه.

*[http://de.geocities.com/gile_mard/mkj.html جنگلِ انقلاب: عکس]

----
{{رشته سرشناسؤن}}


[[Category:تارئخ]]

[[de:Mirza Kutschak Khan]]
[[en:Mirza Kuchak Khan]]
[[fa:میرزا کوچک‌خان جنگلی]]
[[fr:Mirza Kuchak Khan]]
