وشمگير زيار ٚ وچه (چئه وکته [[گيلان]] ٚ مئن_بمۊرده ۱ محرم ۳۵۷ قمري هجري [[گؤرگان|گرگان]] ٚ مئن) [[زياری‌ئن|زيارئن]] ٚ دۊوٚؤمي کارکيا ايسه گه اۊن ٚ برأر مۊردن ٚ پسي يني [[مرداويج زياري|مردآويج]]، سال ٚ ۴۷۵ ٚ گيلکي مئن، حکۊمت ٚ ئبه برسئه. اۊن ٚ مذهب ٚ سر هرچند گه ابهام ؤ اختيلاف نيأ ولي ويشتر اۊن-ه شيعه-مؤسلمؤن دؤنن. اۊ مردآويج ٚ مۊردن ٚ پيش، مردآویج ٚ جانب ٚ جي [[ری]] ٚ فرمؤنروا بؤ. وشمگیر خۊ حکۊمت ٚ أوايل ٚ مئن علاوه بر گرگان ؤ [[طبرستان]] ؤ گيلان ([[پتشخوارگر]] يا [[کاسپین|کاسپين]]) [[ايران]] ٚ مرکزي واوينان ٚ سر گه [[جبال ٚ ناحيه]] ؤ خۊزستان-ه شامل وکنه، حکۊمت گۊد ؤ زماتي ره آذربايجان ٚ سر ني سلطه دأشت.

[[فاىل:Voshmgir lands of Tabaristan & Deylaman.png|بندانگشتی|حداکثر حکۊمتي گه وشمگير بؤتۊنس اۊن ٚ سر حکۊمت بؤنه. ألبت وشمگير با وؤجۊد تمام ٚ شهامت ؤ سماجتي گه خۊ جي نشؤن بدأ ولي مننس گه تمؤم ٚ خۊ قلمرؤ ره تا آخر بدأره ؤ نسايي واوينان-ه با تمؤم ٚ جاران ؤ حقسأيي گه بؤگۊد أز دس بدأ.]]
اي حال ٚ أمرأ، [[سامانئن]] ؤ [[بۊىه'ن|بۊيئن]] ٚ أمرأ دچار درگيري وکت. سامانئن گه پيلا خۊراسان ٚ ؤ ايران ٚ خۊرتأو ٚ سر حکمراني گۊدن، خأسن گه گرگان، طبرستان ؤ ري-ه به خۊ قلمرؤ بچربأنن. اۊ را جئم بۊيئن ني گه فارس ٚ مئن مستقر بؤن، خأسن جبال ؤ ايران ٚ خۊرخۊس-ه تصرف بؤنن. وشمگير پۊر جاران سامانئن ؤ مخصۊصا بۊيئن ٚ أمرأ بؤگۊد گه ويشتر دفاعي حالت دأشت گه طبرستان ؤ گرگان ؤ گيلان (پتشخوارگر يا کاسپين)-ه بپأسئه ؤ حفظ بؤنه. بۊيئن ني سيماجت أمرأ وشمگير ٚ سامؤن ٚ تسخير گۊدن ٚ ره جار گۊدن. وشمگير تا پيش جه ری ٚ جار ٚ مئن دشکن خؤردن، سال ٚ ۳۲۹ قمري هجري مئن کاملا استيقلال دأشت. ولي اۊ دشکن ٚ أمرأ ری ؤ اصفهان-ه چيک-أ دأ ؤ أز دس بدأ ؤ تينار پتشخوارگر اۊن ٚ ره بۊمؤنس. وشمگير ايمه مجبۊر وکت گه کمي سامانين ٚ جي تبعيت بؤبۊره أمما وشمگير به هيچ عنوان ونأشت گه سامانئن اۊن ٚ سامان ٚ مئن دخالت بؤنن ؤ گۊته شأنه گه زيارئن هنده خۊ استقلال-ه بدأشتن. سامانئن ٚ تغيير مؤضع زيازئن ؤ وشمگير ٚ برأبر برمس جه بۊيئن ٚ قدرت يأتن بؤ.

[[فاىل:Polish ۲۰۲۰۱۲۰۲ ۱۲۲۳۵۰۰۰۸.png|بندانگشتی|وشمگیر ٚ قلمرؤ، پۊر رنگ ٚ مناطق وشمگير ٚ اصلي قلمرو ؤ کم رنگ ٚ مناطق، سامؤني هيسه گه زمات ٚ کمتري اۊن ٚ سر حکۊمت بؤگۊد.]]
سامانئن هأکش وأکش گۊدن گه بۊيئن ٚ أمرأ خئلي درگير نؤبۊن ؤ خأسن گه زيارئن ؤ بۊيئن کسن ٚ أمرأ درگير بؤبۊن تا بۊيئن خۊراسان ٚ را دس أندازي نؤنن ؤ گاگلف زيارئن ٚ جي حمايت گۊدن. هين بؤ گه وشمگير خۊ سامان ٚ دفاع گۊدن ٚ وأسي پۊر جار بؤگۊد ؤ حتی راضي وکت سامانئن ٚ واسطه أمرأ عباسئن، پا در ميان وکن تا بۊيئن دئه زيارئن ٚ قلمرؤ ئبه فگن نؤنن. دسأخر وشمگير محرم ٚ أول ٚ مئن سال ٚ ۳۵۷ قمري هجري مئن در حال آماده وکتن برای يته دئه مؤبارزه بؤ گه، توسط ٚ يته گۊراز کشته بۊبؤ يؤ اۊن ٚ  پسي [[بهستۊن]] وشمگير ٚ وچه زيارئن ٚ کارکيايي تخت ٚ سر بنيشت.

== سربس ==

# اقبال آشتیانی، عباس (۱۳۹۲). تاریخ مفصل ایران. تهران: انتشارات دبیر. شابک ۹۷۸۹۶۴۲۶۲۱۳۳۰.
# امامی، ابوالقاسم (۱۳۹۴). ابن مسکویه. ۲۲. دائرةالمعارف بزرگ اسلامی. شابک ۹۷۸-۹۶۴-۷۰۲۵-۰۴-۱. دریافت‌شده در ۸ اکتبر ۲۰۱۶.
# خطیبی، ابوالفضل (۱۳۸۰). «ابومنصور محمد بن عبدالرزاق». دانشنامهٔ جهان اسلام. دریافت‌شده در ۲ اکتبر ۲۰۱۶.
# رضازاده لنگرودی، رضا (۱۳۹۲). الثائر فی اللّه، ابوالفضل (ابوطالب) جعفربن محمد. ۹. دانشنامهٔ جهان اسلام. دریافت‌شده در ۸ اکتبر ۲۰۱۶.
# رضازاده لنگرودی، رضا (۱۳۹۴). ابن اثیر. ۲۲. دانشنامه بزرگ اسلامی. شابک ۹۷۸-۹۶۴-۷۰۲۵-۰۴-۱. دریافت‌شده در ۲ اکتبر ۲۰۱۶.
# رضازاده لنگرودی، رضا. بیستون. ۵. دانشنامهٔ جهان اسلام. بایگانی‌شده از اصلی در ۱۷ سپتامبر ۲۰۱۶. دریافت‌شده در ۲ سپتامبر ۲۰۱۶.
#
#
#
#
#
#
#
#
