{{زيوشنامه جعبه
|نام=ئرنستؤ رافائل گوارا
|تصویر=CheHigh.jpg
|تاتايي تؤضيح=ؤسطۊره‌اي چريک
|بمردن ٚ رۊج=۱۹۶۷ ٚ ؤکتبر ٚ ۹ (۳۹ سال)
|فعاليت ٚ زمينه=پيجشک، چريک، نويسا
|بزارۊج=۱۹۲۸ ٚ ژۊئن ٚ ۱۴
|بمردن ٚ جيگا=لا ايگرا، بۊليوي
|مدفن=سانتا کلارا|ايمضا=File:CheGuevaraSignature.svg
|والدین=ارنستو گوارا لینچ
سلیا دئه لاسرنا
|اندازه‌تصویر=
|باخي نامان=چه‌، چه گوارا، ئل چه}}
'''ارنستؤ چه‌گوارا''' ([[ايسپانيايي زوؤن|اسپانيایي]] مئن: Ernesto Che Guevara) آرژانتين ٚ مئن ٚ بچئه بؤبه ٚ پيجشک، چريک، ديپلمات، مارکسيست ؤ کۊباٰ انقلاب ٚ أصلي کسؤن ٚ جي بؤ. اۊن یته جوؤن ٚ دؤنش‌یؤمۊج (پيجشکي رشته مئن) بؤ ؤ نسایي آمريکا مئن سفر گۊد ؤ خلک ٚ فقر، وشنأیي ؤ ناخۊشي دئن ٚ دؤني کالنجار ٚ رۊحيه اۊن ٚ مئن قۊوت بگيت. اۊن أول گؤآتمالاٰ ايجتماعي اصلاحات گه خاکؤبؤ آربنز ٚ ریاست جمهۊري ٚ دس بنا بؤبؤ-ئه گلأکت، ولي خلي دنکت گه سیا (سي‌ئی‌آ) ٚ سازمؤن ٚ کۊدتاٰ همرأ گه یۊنایتد فرۊت ٚ حمایت ٚ ره، ترتيب بدأ بؤبؤ ٚ دؤني آربنز مجبۊرابؤ کنار بؤشؤن ؤ اي تفاق گواراٰ سياسي ايدئؤلؤژ-ئه تثبيت بؤگۊد. ايمه مکزیکؤسيتي مئن راؤل ؤ فيدل کاسترؤ ٚ همرأ ملاقات بؤگۊد ؤ اۊشؤن ٚ ۲۶ ژۊئيه ٚ قيام-ه ملحق بؤبؤ ؤ بؤشؤ کۊبا؛ اي قيام ٚ هدف فۊلخنثيؤ باتيستا (کۊباٰ ديکتاتؤر گه آمريکاٰ یجؤنایي ایالات ٚ تحت ٚ حمایت بؤ) سرنگۊن گۊدن ؤ گئنتن بؤ. گوارا خلي زيۊ انقلابيۊن ٚ مئنأ محبۊب بؤبؤ ؤ دۊوؤمي فرمانده ٚ درجه' هگيت. اۊن دۊسال چريکي کالنجارؤن (علیه باتيستا) گه کۊبا انقلاب ٚ باعث بؤبؤ ٚ مئن پۊر مهم ؤ مؤثر بؤ. چه‌گوارا ألؤنه دۊنیاٰ مئن یته حماسي نماد عامه فرهنگ ٚ مئن شنأخته بؤبؤ هيسه.

انقلاب ٚ پسي، گوارا جديد ٚ دؤلت ٚ مئن ددار کليدي نخشؤن ٚ مسئۊل وکت؛ من‌جۊمله تجديد ٚ نظرات ٚ بررسي، أفرادي گه انقلابي دادگه'ن ٚ مئن به جنایت ٚ جنگي محکۊم بؤبؤن ٚ تيروارؤن، کۊباٰ سوادآمۊجي نهضت ٚ رهبري، فعاليت به ۊنوان ٚ مللي بانک ٚ رئيس، کۊباٰ مسلح ٚ قۊواٰ یؤمۊجشي کارکيا ؤ کۊباٰ سۊسياليسم ٚ نماینده بين‌المللي سفرؤن ٚ مئن-ه گۊته شأنه. ايته‌چي مؤقعيتؤن اۊن-ه قادر گۊد تا مهم ٚ مسائل ٚ مئن فی‌المثل کۊباٰ شبه‌نظامئن ٚ تعليم گه خۊکؤن ٚ خليج-ه حمله گۊدن ٚ مئن مؤفق بؤن ؤ [[شؤروي]] هسته‌اي بالستيک ٚ مۊشکؤن ٚ اينتقال به کۊبا گه منجر به کۊباٰ مۊشکي بحران ۱۹۶۲ ٚ مئن وکت، محوري نقش دأشته بۊن. هيتأني اۊن یته خؤجير ٚ نويشتنکس ؤ خاطره‌نويس بؤ ؤ اۊن ٚ نؤمي آثار ٚ جي چريکي جنگ ٚ راهنما ؤ ماتؤرسيکلت ٚ خاطرات-ه شأنه نؤم بؤردن. اۊن ٚ مطالعات ؤ تجربيات مارکسيسم-لنينيسم ٚ باره اۊنه اي باوره برسأنئه گه سۊوؤمي جهان ٚ پسأکتن ؤ وابستگي، امپراليسم، نئؤاستعمار ؤ انحصاري سرمایه‌داري ٚ دؤنئه ؤ چاره، پرؤلتري انترناسيۊناليسم ؤ جهاني انقلاب هيسه. چه‌گوارا ۱۹۶۵ ٚ مئن صدۊر ٚ انقلاب ٚ دؤني کۊبا' رهأ بدأ؛ أول کؤنگؤ ٚ مئن سيمباٰ قيام-ه گلأکت ؤ نامؤفقي پسي، خۊ هأکش‌وکش-ه بۊليوي ٚ مئن سرأگيت ولي اۊ ٚ کشور ٚ أرتش سيا سازمؤن ٚ بال زأن ٚ همرأ گورا' بگيت ؤ به سۊرعت اعدام بؤگۊد.

نظرات، گوارا ؤ اۊني ميراث ٚ باره متفاوته؛ اۊن یته جرگه ٚ ره مؤحترم ؤ اۊ یته جرگه ٚ ره منفۊر هيسه ؤ اي تناقص-ه شأنه پۊر تيندار ٚ زيندگي‌نؤمه'ن، خاطرات، مقالات، مۊستندؤن، مزقؤنؤن ؤ فيلمؤن ٚ مئن دئن. گواراٰ شهادت؛ یته تۊغامندانه ندا، کالنجار گۊدن اختلاف ٚ طبقاتي ٚ همرأ ؤ اۊني تلاش نئؤانسان ٚ خلق ٚ ره گه ماددي مشوقه'ن ٚ جا أخلاقي أهداف ٚ دؤني حرکت کۊنه اۊن-ه، چپ ٚ قيامؤن ٚ نماد ؤ ؤلگۊ چاؤده. ولي راستگراٰن اۊن-ه به اقتدارگرایي ؤ خؤشۊنت سياسي رقبا همرأ متهم کۊنن. اي اختلافات ٚ وؤجۊد ٚ همرأ تایم ٚ مجله اۊن-ه بيستؤمي ٚ قرن ٚ تأثيرنأنکس‌ترینؤن ٚ ۱۰۰ نفره ٚ ليست ٚ مئن قرار دنه. هيتأني مريلند ٚ مؤسسه ٚ هۊنر ٚ دؤنشگه ٚ قؤلي، اۊن ٚ تاتایی گه [[آلبرتؤ کؤردا]] بگيته'ره ؤ ؤسطۊره‌اي چريک نؤم دأره، جهؤن ٚ معرۊف‌ترين عکس هيسه.

== نسایي آمريکاٰ وضعيت گواراٰ پيشي ==
لاتين ٚ آمريکاٰ (تقريبن هۊ آمريکای ٚ جنۊبي ٚ حدۊده گۊنن) بيستؤمي ٚ قرن ٚ أولي نيمه ٚ مئن، انقلابي ؤ اصلاح‌طلب ٚ قيامؤن ؤ کالنجارؤنه شاهد بؤ. [[مکزیک|مکزيک]] ٚ ۱۹۱۰ ٚ انقلاب، تۊنه اي قيامؤن ٚ أولي بؤبۊن ؤ اي قيامؤن، آمريکاٰ امردۊمي انقلابي ٚ ائتلاف، پرؤ ٚ مئن ؤ دمؤکرات ٚ حرکت ونزؤئلا مئن ٚ  مۊسؤنچي ٚ قیامؤن ٚ همرأ دۊمباله بگيت. اي قيامؤن ٚ أهداف سياپۊس آدمئن، فقرا، بي‌سوادؤن ؤ استثمار بؤبؤکسؤن ٚ وضعيت ٚ بيتراؤدن بؤن. ولي هندئه، حاکمه ٚ طبقه قوي بؤ ؤ تۊنس خۊ وضعيته بدأره، آمريکاٰ یجؤنایي ايالات، تغير ٚ همرأ مۊخالف بؤ ؤ هيتأني قاره ٚ خلک ٚ مئن اطاعت ؤ تابعيت ٚ حس دؤبؤ؛ همدؤني، ایجاد ٚ تغير ٚ روند کۊندأکۊندي پيشي شؤ.<ref>Wright 2000, pp. xi–xii</ref>

آرژانتين ٚ مئن، نظامي قۊوا ۱۹۴۳ ٚ مئن کۊدتا بؤدن ؤ نتيجتا، قۊدرت خؤآن پرۊنه برسئه. أولي دۊسال ٚ مئن رياست جمهۊري اۊني سطح ٚ رفاه ؤ حقۊق ٚ جؤر شؤن ٚ همرأ همرا بؤ ولي جهؤنی وقایع، آرژانتين ٚ مئن باعث ٚ بحران بؤبؤ؛ دۊوؤمي جهاني ٚ جنگ ٚ پسي، آمريکا مارشال ٚ طرحه کؤمؤنيسم ٚ عليه [[اۊرۊپا|اۊرۊپاٰ]] مئن بنأ بگيت. من جۊمله مارشال ٚ طرح ٚ أقسام، اۊرۊپا مؤرد ٚ نياز ٚ غله تهيه بؤ گه باعث بۊنأ بؤ آرژانتيني گه اقتصاد اۊني مبتني بر کشاورزي بؤ، خۊ أصلي بازارؤن-ه چيکأده. شهردؤبؤرؤن ٚ جمعيت ٚ جؤر شؤن أني کشاورزي صادرات ٚ سر أثر بنأ چؤن محصۊل ٚ مصرف کيشور ٚ مئن جؤر شؤبؤ. اصلي کالاٰن ٚ دننه‌بؤن ۱۹۴۹ تا ۱۹۵۲ ٚ مئن باعث ٚ قيمتؤن ٚ جؤر شؤن بؤبؤ ؤ دسأخر  پرۊن ۱۹۵۵ ٚ مئن یته نظامي کۊدتا همرأ بکت ؤ تبعيد بؤبؤ.<ref>Lewis 2001, pp. 93–107</ref>
[[فاىل:Buzga.jpg|بندانگشتی]]
کۊباٰ مئن فۊلخنثيؤ باتيستا یته کۊدتاٰ همرأ ۱۹۵۲ ٚ مئن قۊدرته چيکأگيت ؤ نظامي ديکتاتؤر-ئه بنا بگيت. هۊ زمت، کشور ٚ جمعيت ٚ يک سۊوؤم فقير محسۊب بؤن ؤ طبقه‌ی ٚ متوسط ناراضي ؤ ناراضي تر بؤدؤبؤن؛ رژيم ٚ حاکم مردۊم ٚ ور سرکۊب‌کۊن ؤ فاسد محسۊب بۊنأ بؤ ؤ خلکه خۊ همرأ بيگؤنه چاؤده بؤ. اۊ ٚ عهد، کۊبا ۶/۳ ميلیۊن جمعيت دأشت. اي کشور ٚ تؤليد ٚ ناخالص ٚ سرانه لاتين ٚ آمريکاٰ مئن سۊوؤمي مقامه دأشت، أمما جير ؤ فقراٰ طبقه ؤ حاکمه ؤ ثروتمندؤن ٚ طبقه ٚ مئنأ پۊر اختلاف دؤبؤ. کشور ٚ شرق، پيلا زمي‌دارؤن ٚ چيک دؤبؤ گه کشاورزي محصۊلات ٚ صادرات ٚ مئن دؤبؤن. زيويش ٚ سطح ٚ اختلاف هاوانا ؤ دئبأخي مناطق ٚ مئنأ ؤ هيتأني شهري ؤ رۊستایي ٚ مناطق ٚ مئنأ قشنگ مشخص بؤ.<ref>Staten 2005, pp. 80–81</ref>

== زيندگي ٚ أوایل ==

=== أصل ؤ نسب ===
ارنستؤ گوارا، ارنستؤ گوارا لينچ ؤ سليا دئه لاسرناٰ پنج‌ته وچه ٚ مئن ٚ أولي ٚ وچه بؤ، اۊن ۱۹۲۸ ٚ ژۊئن ٚ ۱۴ ٚ مئن آرژانتين ٚ رؤساريؤ ٚ مئن یته جؤر ٚ طبقه خؤنواده ٚ مئن بچئه بؤبؤ.<ref>https://upload.wikimedia.org/wikipedia/commons/7/78/Ernesto_Guevara_Acta_de_Nacimiento.jpg</ref> گواراٰ پئر صنأتگر ؤ مئمار بؤ. اۊن مئماري رشته ٚ مئن تحصيل بؤده بؤ ولي هرگيز مؤفق نؤبؤ خۊ مدرکه هأیره. گواراٰ پئر ايسپانيایي نسب ؤ اۊن ٚ مار أني [[ايرلند|ايرلندي]] نسب دأشت<ref>Harris 2010, pp. 1</ref> ؤ نسل اۊني، لۊئيس ماريا پرالتا (ثروتمند ٚ زمي‌دار ؤ سن خؤزه کاليفرنياٰ شهردار، نؤنزهؤمي قرن ٚ أوایل ٚ مئن) رسئه. خؤآن آنتؤنيؤ گوارا، چه‌گواراٰ پئر ٚ پيلاپئر، آرژانتينه طلاٰ دؤني رهأ بدأ تا بؤشۊن کاليفرنيا، اۊیه یته مکزيکي ٚ زنکه همرأ ازديواج بؤگۊد. وچه اۊشؤني، رؤبرتؤ گورا کاسترؤ، کاليفرنياٰ مئن بچئه بؤبؤ ؤ آرژانتينه وگرس. رؤبرتؤ گوارا، آنا ايزابل لينچ ٚ همرأ گه آرژانتين ٚ شي بؤ ولي ايرلندي نسب دأشت، ازدواج بؤگۊد ؤ گواراٰ پئر ايشؤني وچه بؤ.<ref>Guevara Lynch 2007, pp. i. "The father of Che Guevara, Ernesto Guevara Lynch was born in Argentina in 1900 of Irish and Basque origin."</ref> گواراٰ پئر، گواراٰ جؤنب ؤ جۊش ٚ دؤني، بؤگۊت گه: «چيزي گه خأن بؤدؤنين، اينه گه مي پسر ٚ رگؤن ٚ مئن، ايرلندي شۊرشئن ٚ خۊن دره.<ref>Lavretsky 1976</ref>

سليا دئه لاسرنا ئي ليوزا، ارنستؤ گواراٰ مار، یته ثروتمند ٚ خاندؤن گه ايسپانيایي نسب دأشتن ٚ جي بؤ. اۊن جۊوؤني ٚ مئن خۊ پئر ؤ ماره أز دس بدأ ؤ ۲۱ سالگي ٚ مئن (هۊ سالي گه ارنستؤ بچئه بؤبؤ) یته پيلا ارثيه اۊنه برسئه. سليا دئه لاسرنا یته دؤخترانه [[کاتؤليک]] ٚ مدرسه ٚ مئن فارغ‌التحصيل بؤبؤ بؤ.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#CITEREFHarris2010</ref> گواراٰ نؤم شناسنؤمه ٚ مئن «ارنستؤ گوارا» بؤ، ولي گلف «دؤ لا سرنا» ؤ «لينچ» ٚ پسوندؤن ٚ همرأني بنويشته بؤبؤ نأ.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refLavretsky1976</ref>
[[فاىل:Chefamily.jpg|بندانگشتی|گوارا (چپ ترين) ؤ اۊني خانواده ۱۹۴۴ ٚ مئن]]
گواراٰ چئه بؤن ٚ جي خلي نۊگذشته بؤ گه خانواده اۊني گواراٰ پئر ٚ کار ٚ دؤني به سان ازديرؤ نقل ٚ مقر  بؤدن. هۊ شهر ٚ مئن بؤ گه ارنستؤ ٚ والدين بفأمسن اۊن [[آسم]] دأره. اۊن ٚ درمؤن گۊده مننسن ٚ پسي، مجبۊرابؤن آو ؤ هواٰ دؤني به آلتا گراسيا (کۊردؤباٰ اۊستؤن ٚ مئن، آرژانتين ٚ وسط واقع بؤبه) هندئه نقل ٚ مکؤن بؤنن. گوارا ؤ اۊني دۊته خاخۊر ؤ برأرؤن هۊ شهر ؤ ايمه هۊ اۊستؤن ٚ مرکز ٚ مئن پيلاوابؤن؛ اۊ منطقه ٚ خۊشک ٚ هوا گواراٰ وضعيت ٚ بهبۊد ٚ مئن مؤثر واقع بؤبؤ ولي آسم اۊنه تا اۊني زيويش ٚ آخر رهأ ندأ. گواراٰ خؤنواده چپگراٰ عقاید دأشتن ؤ همدؤنی، اۊن سنين ٚ کم ٚ جي مۊختلف ٚ سياسي مکاتب ٚ همرأ آشنا بؤبؤ<ref>http://www.time.com/time/printout/0,8816,872604,00.html</ref> ؤ «احساس ٚ نزيکي گۊدن فقراٰ همرأ (اۊجۊر گه اۊ زمؤن اۊن ٚ اطرافئن گۊتن)» اۊن ٚ مئن شکل بگیت.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refKellner1989</ref> اۊن ٚ پئر جمهۊري طلبؤن ٚ سرسخت ٚ طرفدارؤن ٚ جي، اسپانياٰ داخلي جنگ ٚ مئن بؤ ؤ أغلب خۊ خؤنه ٚ مئن جنگ ٚ مجرۊح بؤبؤ سالداتؤن ٚ جي پذيرایي گۊد.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refAnderson1997</ref>

با اينگه آسم ٚ شديد ٚ حملات گورا أذیت ؤ آزار گۊد، ورجشي رشته'ن ٚ مئن من‌جۊمله [[سيناو]]، فۊتبال، گؤلف ؤ تيرتوأدأن ٚ مئن مؤفقيته برسئه ؤ هیتأنی دۊچرخه‌سواري ٚ مئن خلي استقامت دأشت.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refSandison1996</ref> اۊن ۱۵ نفره ٚ راگبي‌ئه خلي خۊش دأشت<ref>http://www.telegraph.co.uk/sport/columnists/brendangallagher/2322711/Argentine-rugby-inspired-by-Che-Guevara.html</ref> ؤ فلای‌هاف ٚ پۊست ٚ مئن، بؤئنس آیرس ٚ دؤنشگه ٚ باشگاٰ ره کاکي گۊد.<ref>http://www.telegraph.co.uk/sport/columnists/brendangallagher/2322711/Argentine-rugby-inspired-by-Che-Guevara.html</ref> اۊني خشن ؤ تهاجمي ٚ سبک ٚ دؤني راگبي ٚ مئن، اۊن ٚ نؤمه فۊسر (ترکيبي أز خشن ؤ اۊني مار ٚ فاميلي یأني دئه لاسرنا)<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refAnderson1997</ref> بنأبؤن. انريکه مارتين، گواراٰ نؤجوؤني ٚ رخابؤن ٚ جي، اۊنه «واقعي دۊست، کۊمک‌احتياج بؤن ٚ مؤقع» بخاطر هأوره ؤ گۊنه گه «هرگيز عصبانيت اۊني دۊ دئقه ٚ جي ويشتر طۊل نکشئه نأبؤ». گوارا وختي نؤجوؤن بؤ پئر ؤ مار اۊني کسن ٚ جي سيوا وابؤن.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#CITEREFHarris2010</ref>

=== گواراٰ فکري ؤ أدبي گرایشؤن ===
گوارا [[شطرنج]]<nowiki/>ه خۊ پئر ٚ جي بيؤمۊت ؤ ۱۲ سالگي جي شطرنج ٚ محلي مسابقات ٚ مئن شرکت گۊد. بلۊغ ٚ دؤره ؤ زيندنگي ٚ طۊل ٚ مئن شئره، خصۊصا پابلؤ نرۊدا، جان کيتس، آنتؤنيؤ ماچادؤ، فدريکؤ گارسيا لؤرکا، گابريلا ميسترال، سزار وایهؤ ؤ والت ویتمن ٚ آثاره خلي خۊش دأشت. اۊن تۊنس «اگر» ٚ شئره رؤديارد کيپلينگ ٚ شي ؤ «مارتين فيرؤ» خؤزه هرناندز ٚ شئه حفظکه بؤخؤنه.<ref>Hart 2004, p. 98.</ref> گواراٰ خؤنه ٚ مئن حدۊد ٚ سۊ هزار جلد کيتاب دؤبؤ گه اۊنه اي ايمکؤنه دأ گه به ۊنوان ٚ یته مشتاق ٚ کتاب‌خؤن، مختلف ٚ نويشتنکسؤن ٚ آثاره مطالعه بؤنه. اۊن ٚ مؤرد ٚ علاقه نويشتنکسؤن، کارل مارکس، ويليام فاکنر، اميليؤ سالگاري، آندره ژيد ؤ ژۊل ورن بؤن<ref>Haney 2005, p. 164.</ref> ؤ هيتأني، جواهر لئل نهرؤ، آلبر کامؤ، فرانتس کافکا، ولاديمير لنين، ژان پل سارتر، فريدريش انگلس، آناتؤل فرانس، اچ. جي. ولز ؤ رابرت فراست-ه ني خۊش دأشت.<ref>(Anderson 1997, pp. 37–38).</ref>

چه چۊن کۊچئه‌کي جي پۊر مطالعه دأشت ؤ بأضي پيلا کسؤن ٚ نظریات-ه علاقه‌مند وکته بؤ، دؤنش‌مۊجؤن ٚ همرأ ورس-بنيش دأشت گاگلف اۊن ٚ اطلاعات ٚ جؤر دؤبؤن بأضي دؤنش‌مۊجؤن-ه أذیت گۊد، ولي کلاً ۊشؤن ٚ همرأ خۊجير ٚ ئرتباط دأشت. یه رۊ یته دؤنش‌مۊجؤن ٚ جي گوارا جي سؤال کۊنه گه «چره یته سياسي حئزب-ه مؤلحق نؤبۊني؟» چه جوؤدأدنه «أگه تي گب ٚ ليم اينه گه دکم خياوؤن مره راحت بؤکۊشن هيچ‌وخت اي کار-ه نؤنم، مۊ وختي اي کار-ه کۊنم گه مي دس أسلحه دؤبۊن.»

سند ٚ جؤر شؤن ٚ همرأ، گوارا لاتين ٚ آمريکاٰ نويشتنکسؤنه، اۊراسيا کيرؤگا، چيرؤ آلگريا، خؤرخه ايکازا، رؤبن راديۊ ؤ ميگل آنخل آستؤرياسه علاقه پیدا گۊد. اۊن خۊ مؤرد ٚ علاقه نويشتنکسؤن ٚ ايده'نه خۊ دفترچه ٚ یادداشت ٚ مئن ثبت بؤگۊد؛ من‌جۊمله بۊدا ؤ أرسطۊ ٚ تحليلي تشريحات، برتراند رابل ٚ تحليل تۊغا ؤ وطن‌پرستي ٚ باره، جک لندن ٚ نظريات جامئه ؤ نيچه ٚ نظريات مرگ ٚ باره. اۊن هيته‌أني زيگمۊند فرؤید ٚ مجذؤب بؤبؤ بؤ ؤ مختلف ٚ مؤضۊعات ٚ مئن خاو ؤ ليبيدؤ تا خؤدشيفتگي ؤ اديپ ٚ ۊقده ٚ ره، ۊنه ارجاع دأ. مؤرد ٚ علاقه رشته'ن ۊني [[فلسفه]]، رياضيات مأندسي، سياسي ؤلۊم، جامئه‌شينأسي، تاريخ ؤ باستؤن‌شينأسي بؤن.<ref>Sandison 1996, p. 10.</ref>

یته محرمؤنه گؤزارش ٚ مئن سياٰ سازمؤن ٚ جي ۱۹۵۸ ٚ فوريه ٚ ۱۳ ٚ مئن، گه گواراٰ علایق ٚ سر أنجؤم بگيت. اي گؤزارش ٚ مئن بنويشته نيأ: «اۊن خۊب مطالعه بؤده» ؤ ايمه گۊنه «چه‌گوارا به ۊنوؤن ٚ یته لاتين نسبتا منورالافکار هيسه».<ref>Ratner 1997, p. 25.</ref>

=== ماتؤرسيکلت ===
[[فاىل:CheOnRaft1952.jpg|بندانگشتی|ارنستؤ گوارا ؤ آلبرتؤ گرانادؤ، آمازۊن ٚ رۊخؤنه ٚ ور]]
۱۹۴۸ ٚ مئن گوارا، تحصيل پيجشکي ٚ رشته ٚ مئن ٚ ره بؤئنۊس آیرس ٚ دؤنشگه ٚ مئن بؤشؤ. عطش اۊني دۊنیاٰ مۊتن ٚ ره باعث بؤبؤ دۊ مرت موقتا دؤنشگه' رهأ بده تا سفر بؤشۊن؛ سفرؤني گه اۊن ٚ نظره نسبت به خؤره ؤ لاتين ٚ آمريکاٰ سياسي وضعيت اساسا تغير بدأ. گواراٰ خۊ أولي سفره ۱۹۵۰ ٚ مئن سرأگيت ؤ ۊن تنأکه خۊ دۊچرخه گه ۊن ٚ سر یته کۊچئه ٚ ماتؤره نصب بؤده بؤ ٚ همرأ، ۴۵۰۰ کيلؤوميتره آرژانتين ٚ کليسایي ٚ اۊستؤنؤن ٚ مئن سفر بؤگۊد.<ref>Anderson 1997, p. 59–64.</ref> دۊوؤمي مرت، ۱۹۵۱ ٚ مئن یته ۹ ماهه ٚ سفر ٚ مئن ۸۰۰۰ کيلؤميتره نسایي ٚ آمريکاٰ مئن ماتؤرسيکلت ٚ همرأ طی بؤگۊد. اي سفر ٚ ره، ۊن یه سال تحصيل ٚ جي مرخصي بیته بؤ ؤ قصد دأشت خۊ رفيق آلبرتؤ گرانادؤ ٚ همرأ، داوطلبؤنه دۊ هفته آمازۊن ٚ رۊخؤنه ٚ کرانه ٚ مئن، پرؤ ٚ جذامئن ٚ همرأ سان پابلؤ ٚ مئن بئسه.<ref>Anderson 1997, pp. 83.</ref> اي سفر ٚ مئن چه ؤ اۊن ٚ رفئق مسير ٚ مئن کار گۊدن تا خۊ احتیاجات-ه برطرف بؤنن ؤ ايمه هندئه را دکتن. [[شيلي]] ٚ مئن، چاکؤیماتاٰ مرس ٚ مأدن ٚ مئن مأدنچئن ٚ کار ٚ شرایط گواراٰ عصباني ؤ شبؤنه ٚ ديمأديمي آتاکاماٰ بيابؤن ٚ مئن یته تحت ٚ تعقيب ٚ کؤمؤنيست ٚ زؤج ٚ همرأ گه حتي یته پؤتۊ ني ندأشتن، اۊنه متأثر بؤگۊد؛ گوارا ايشؤنه «قربانيان ٚ کاپيتاليستي استثمار ٚ گۊشت ؤ خۊن ٚ جي» تؤصيف بؤده.<ref>Anderson 1997, pp. 75–76.</ref> ۊن هيتأني ماچؤپيچؤ ٚ ارتفاعات آند ٚ مئن، شديد ٚ فقري گه رۊستایي ؤ ديۊرأکته مناطق ٚ مئن دؤبؤ ٚ همرأ مواجه بؤبؤ. ۊیه کشاورزؤن سرمایه‌دار ٚ مالکؤن ٚ کۊچئه ٚ زمينؤن ٚ سر کار گۊدن.<ref>Kellner 1989, p. 27.</ref> سفر ٚ ادامه ٚ مئن، رفاقت جذامئن ٚ ؤردۊگاٰ حاضرؤن ٚ مئنأ ۊن ٚ سر أثر بنأ ؤ بؤگۊت: «والاترين اينسؤني ٚ یجؤنایي ؤ وفاداري ايته‌چي تنها ؤ ناؤميد ٚ أفراد ٚ مئنأ پديدار بۊنه».<ref>Kellner 1989, p. 27.</ref> گوارا ماتؤرسيکلت ٚ خاطراته اي سفر ٚ مئن بنويشت. اي أثر ايمه نيؤیؤرک تایمز ٚ پرفؤرۊش‌ترين کتب ٚ ليست ٚ مئن دکت ؤ ۲۰۰۴ ٚ مئن یته فيلم هي نؤم ٚ همرأ ؤ بر أساس ٚ ؤن چاؤدن بؤبؤ گه جوایزي ني هأگيت.<ref>#38 Paperback Nonfiction on 2005-02-20</ref>
[[فاىل:Che Guevara-Granado - Mapa 1er viaje - 1952.jpg|بندانگشتی|گواراٰ سفرؤن ۱۹۵۲ ٚ مئن، سۊرخ ٚ فلش هوایي مسيرؤنه نۊشؤن دنه]]
گوارا ۲۰ رۊز ٚ مئن آرژانتين، شيلي، پرؤ، اکوادؤر، [[کلمبیا|کلمبيا]]، ونزؤئلا، پاناما ؤ ميامي‌ئه بؤشؤ ؤ ايمه بۊئنۊس آیرسه وگرس.<ref>http://miamiherald.typepad.com/cuban_colada/2008/07/che-guevara-spe.html</ref> سفر ٚ ايتمام ٚ مئن، لاتين ٚ آمريکاٰ سيفا‌ ملل ندئه‌نأبؤ؛ بلکي ۊنه واحد ؤ یته استراتژي ٚ نيازمند قاره' رها چاکۊني ٚ ره دؤنس. لاتين ٚ آمريکا (تمؤم ٚ نسا آمريکا ؤ کليسا آمريکا ٚ ايسپانيایي‌زوؤن منطقه)، منطقه‌اي بدۊن ٚ مرز ؤ مؤشترک ٚ ميراثه دارا بؤ ؤ اي أمر اۊن ٚ انقلابي ٚ کۊنشؤن ٚ سر آتي ٚ سالؤن ٚ مئن أثر بنأ. گوارا آرژانتينه وگرسن ٚ پسي خۊ تحصيلاته تۊمؤنا گۊد ؤ ۱۹۵۳ ٚ ژۊئن ٚ نئن خؤ دۊکتراٰ هأگيت.
گوارا ايمه بؤگۊت مي اي سفرؤن لاتين ٚ آمريکاٰ مئن باعث بؤبؤ ۊن «فقر، وشنأیي ؤ ناخۊشي» ٚ همرأ نزيک ٚ تماس دأشته‌بۊن؛ مسائلي گه سبب بۊنه والدين «کمبۊد ٚ پۊل ٚ دؤني مننسه‌بۊن خۊ وچه' مداوا بؤنن» ؤ پئر به دليل ٚ «بؤهت ٚ ناشي وشنأیي ؤ مستمر ٚ مجازات ٚ جي» وچه چيکأشؤنه بي‌أهميت بینه. به گواراٰ بؤته'ره، اي تجارب باعث بؤبؤ ۊن نتيجه بیره گه «اي أفراده بال زئن» ٚ ره، وأني پيجشکي ٚ حؤزه' ترک بؤنه ؤ سياسي ٚ مسلحانه کالنجار ٚ صحنه مئن وؤرۊد بؤنه.<ref>Anderson 1997, p. 98.</ref>

== گۊآتمالا، آربنز ؤ یۊنایتد فرۊت ==
۱۹۵۳ ٚ ژۊئيه ٚ ۷ ٚ مئن، گوارا هندئه سفره سرأگيت. اي مرت [[بۊليوي]]، پرؤ، اکوادؤر، پاناما، کاستاريکا، نيکاراگؤئه، هندارۊس ؤ السالوادؤر-ه. ۱۹۵۳ ٚ دسامبر ٚ ۱۰ ٚ مئن، گۊآتمالاٰ را را دکتن ٚ پيشي، گوارا، سان خؤزه ٚ جي کاستريکاٰ مئن پیؤمي خۊ عممه ٚ ره «بئاتريز» برسأنئه ؤ ۊنه خۊ أحوال ٚ جي واخبرا گۊد. ۊن نؤمه ٚ مئن خۊ سفر ٚ جي یۊنایتد فرۊت ٚ کمپاني ٚ قلمرؤ ٚ مئن بنويشت ؤ بچربؤنه گه قانع بؤبه گه کاپيتاليستي ٚ نظؤم ۊشؤني شرير هيسه.<ref>Anderson 1997, p. 126.</ref> ۊن اي تهاجمي ٚ لحن ٚ همرأ خأس خۊ محافظه‌کارتر ٚ نزديکؤنه بترسأنه. نؤمه ٚ آخرسر، گوارا ژۊزف به استالين ٚ عکس گه تازگي بؤمۊرده بؤ، قسم یاد کۊنه تا اي «ؤختاپۊسؤن» ٚ مؤغۊب بؤن ساعتي چؤم نزنه.<ref>Taibo 1999, p. 31.</ref> هۊ ماه ٚ مئن، گوارا گۊآتمالاٰ برسئه؛ ۊجه رئيس‌جمهۊر «خاکؤبؤ آربنز» گه یته دمؤکراتيک ٚ انتخابات ٚ مئن دؤجئه بؤبؤ بؤ، خأس چنته اقدامات ٚ همرأ أرضي اصلاحات ٚ مۊسؤنچي لاتيفؤنديست ٚ نظؤمه تۊمؤنأکۊنه. نتيجتاً، آربنز یته وتأر ٚ برنؤمه' سرأگيته بؤ گه طی ٚ ۊن تمؤم ٚ وسيع ٚ أراضي ٚ بخشؤن گه تحت ٚ کشت نؤبؤن، مصادره ؤ اۊ کيشاورزؤني گه زمي‌زوار ندأشتنه، تعلق گيته نأبؤ. یۊنایتد فرۊت، منطقه ٚ پيلاترين زمي‌دار بؤ گه بقيه ٚ جي ويشتر تحت‌تأثير قرار گيته نأبؤ. آربنز ٚ دؤلت ۊشؤن ٚ شي ۰۰۰’۹۱ هکتار نکأشته زمي مصادره بؤگۊد. گوارا گه گۊآتمالاٰ وضعيت ٚ جي راضي بؤ، تصميم بگيت هۊیه ساکن بؤبۊن تا «هرچي گه یته واقعي انقلابه تبديل بؤن ٚ ره نياز هيسه'، دس پيداؤنه.<ref>Guevara Lynch 2000, p. 26.</ref>

گۊآتمالا سيتي ٚ مئن، گوارا، [[هيلدا گادآ آکؤستا|هيلدا گادآ آکؤستاٰ]] همرأ آشنا بؤبؤ. ۊن یته پرؤیي ٚ اقتصاددؤن  بؤ گه به ۊنوؤن ٚ آمريکاٰ مردۊمي ٚ انقلابي ٚ ائتلاف ٚ چپ‌گرایانه ٚ جؤمبش (APRA)  ٚ أعضاٰ جي، سياسي ٚ روابط دأشت. گادا، گوراٰ آربنز ٚ دؤلت ٚ بلندمرتبه ٚ همرأ آشنا بؤگۊد. ۊن هيتأني یته گرۊپ کۊباٰ تبعيدئن ٚجي گه بدليل ٚ شرکت، مؤنکاداٰ پادگؤنه حمله گۊدن ٚ مئن «سانتياگؤ د کۊباٰ مئن به تاريخ ٚ ۱۹۵۳ ٚ ژۊئيه ٚ ۲۷» گه فيدل کاسترؤ ٚ همرأ ارتباط دأشتن ٚ همرأ آشنا بؤبؤ. هي زمت بؤ گه گوارا خۊ مأرۊف ٚ لقبه، یأني [چه] «رایج ٚ دؤخؤندن ٚ حرف آرژانتين ٚ مئن مختلف ٚ معاني همرأ «سلام!»، «رفئق» ؤ غیره ٚ مۊسؤنچي»، مشهۊرا بؤ.<ref>Ignacio 2007, p. 172.</ref> گۊآتمالاٰ اقامت ٚ وخت، گوارا دئبأخي ٚ مئني آمريکاٰ تبعيدئن ٚ جي بهره‌مند بؤبؤ. ايشؤن ٚ یکي، هلنا ليوا د هؤلست بؤ گه گواراٰ تأمين ٚ غذا ؤ محل ٚ اسکان ٚ مئن یاري رسأنئه.<ref>https://web.archive.org/web/20200709013446/https://books.google.com/books?id=aCw19CUXpqkC&lpg=PA139</ref> د هؤلست، گوارا همرأ درباره خۊ رۊسيه ؤ چين ٚ سفرؤن مارکسيسم ٚ مطالعه ٚ ره بؤگۊ-بيشنؤ گۊدن ؤ هيتأني گورا یته شئره «Invitación al camino» ٚ نؤم همرأ ۊنه تقديم بؤگۊد.<ref>https://web.archive.org/web/20200730153555/https://www.cubaheadlines.com/2007/11/26/7281/poetry_of_che_is_presented_with_great_success_in_guatemala.html</ref>

۱۹۵۴ ٚ مئی ٚ مئن یته محمۊله حاوي ٚ سۊوؤک ٚ تۊپخؤنه‌اي ٚ أسلحه‌ن، [[چکؤسلؤواکي]] ٚ کؤمؤنيستي ٚ کيشور ٚ جي، پؤرتؤ بارؤريۊس ٚ مئن آربنز ٚ دؤلته تحويل بدأ بؤبؤ.<ref>Immerman 1982, pp. 155–160.</ref> نتيجتاً، آمريکاٰ ايالات ش متحده — که ۱۹۵۳ ٚ سال ٚ جي مطابق ٚ رئيس‌جمهۊر ٚ دسسۊر دوایت آیزنهاور، آربنزه گئنتن ٚ دۊمبال دؤبؤ — راديؤو ؤ تبليغاتي ٚ بؤرؤشۊر ٚ گارأگيتن ٚ همرأ، ضد ٚ آربنز ٚ پرؤپاگانداٰ گۊآتمالا مئن تقويت ؤ ناشيناس ٚ هوامۊجؤن ٚ همرأ اۊ کيشوره بمب‌وارؤن بؤگۊد. <ref>Immerman 1982, pp. 161–163.</ref> ایالات ٚ متحده هيتأني یته جرگه گۊآتمالایي ٚ پناهندگان ؤ مؤزدۊرانه کارلۊس کاستيلؤ آرماس ٚ رهبري همرأئه جهت ٚ آربنز ٚ دؤلت ٚ خلع حيمایت گۊد. ژۊئن ٚ ۲۷ ٚ مئن استعفا بدأ.<ref>Gleijeses 1991, pp. 345–349.</ref> اين آرماس ؤ ۊن ٚ نيرؤنه گه CIA ٚ تحت ٚ حمایت بؤن،  امکؤن ٚ پيش شؤن گۊآتمالاٰ را بدأ ؤ ۊشؤن أني یته نظامي ٚ خۊنتا ۷ ٚ ژۊئيه ٚ مئن را درگئنتن، آرماسه به ۊنوؤن ٚ رئيس ٚ جمهؤر دؤجئه. آرماس ٚ رژيم خۊ قۊدرت ٚ تحکيم ٚ ره، ۊشؤني گه ظن ٚ کؤمؤنيست بؤن دأشتنه، دسگير ؤ اغذام بؤگۊد، کارگري ٚ اتحاديه‌نه دؤبۊسئه ؤ بنأر ٚ أرضي ٚ اصلاحاته ملغي اعلام بؤگۊد.<ref>Gleijeses 1991, pp. 354–382.</ref>
[[فاىل:Che Guevara - 2do Viaje - 1953-55.png|بندانگشتی|گواراٰ سفرؤن ٚ نخشه 1953 تا 1956]]
گواراٰ وأس گه آربنز ٚ دؤلت ٚ حيمایت ٚ ره، کالنجار بؤنه ؤ جوانان ٚ شبه‌نظؤمئنه گلأکت. ولي گرۊپ ٚ تعلل، ۊنه عصباني بؤگۊد ؤ نتيجتاً خۊ پيجشکي ٚ وظایفه وگرس. کۊدتاٰ پسي، ۊن هندئه کالنجار ٚ ره داوطلب بؤبؤ أمما خلي دنکت گه آربنز، مکزيک ٚ سفارت ٚ پناهندگي ٚ پسي، خۊ خارجي ٚ حامئن ٚ جي تقاضا بؤگۊد کيشوره ترک بؤنن. گواراٰ هأکش‌وکشؤن مۊقاومت ٚ ره، کۊدتاٰ حامئن ٚ توجه جلب بؤگۊد ؤ ۊشؤن ۊن ٚ قتل ٚ ره برنؤمه دچئن.<ref>Kellner 1989, p. 32.</ref> هيلدا گادآ آکؤستاٰ دسگيري ٚ پسي، گوارا آرژانتين ٚ سفارت‌خؤنه' پناهنده بؤبؤ ؤ تا چن هفته بعد گه ۊنه ايجازه خرۊج کشور ٚ جي ؤ سفر مکزيکه بدأن، هۊیه بئسأ.<ref>Taibo 1999, p. 39.</ref>
آربنز ٚ برکناري ؤ آرماس ٚ راست‌گراٰ ديکتاتؤري ٚ تأسيس، آمريکاٰ تصويره به ۊنوؤن ٚ یته امپراليستي ٚ قۊدرت چه‌گواراٰ ذهن ٚ مئن تقويت بؤگۊد گه هر دؤلت ٚ همرأ گه خأسه‌بۊن لاتين ٚ آمريکا ؤ دئبأخي درحال ٚ تؤسعه ٚ کشورؤن ٚ اقتصادي ؤ ايجتماعي ٚ بي‌عأدالتئنه پایان بده همرأ، مۊخالفت بؤنه.<ref>Guevara Lynch 2000, p. 26.</ref> گوارا اۊ کۊدتاٰ باره گۊنه:

————————————————

لاتين ٚ آمريکاٰ آخري انقلابي دمؤکراسي – خاکؤبؤ آربنز ٚ دؤلت – یجؤنایي ايالات ٚ سرد ؤ عمدي ٚ تهاجم ٚ دؤني ديشکن بؤخؤرد. کۊدتاٰ آشکار ٚ رهبر، وزير ٚ خارجه، [[جان فاستر دالس بؤ]]، شخصي گه طی ٚ تصادفي نامحتمل، یۊنایتد فرۊت ٚ سهامدارؤن ؤ نماینده‌ن ٚ جي هيسه.<ref>Kellner 1989, p. 32.</ref>

————————————————

گواراٰ عقيده مبني بر اينگه [[مارکسيست]]ي گه مسلحانه ٚ کالنجار ٚ طريق ٚ جي به دس بيه ؤ مسلح ٚ خلک ۊن ٚ جي محافظت بؤنه، تنها راه ايته‌چي ٚ وضعيت ٚ اصلاح ٚ ره هيسه ني؛ کۊدتاٰ پیامد ٚ مئن تقويت بؤبؤ. گادآ ايمه بنويشت «گۊآتمالاْ تفاقؤن بؤ گه بالاخره ۊنه قانع بؤگۊد  گه مسلحانه ٚ کالنجار لازمه ؤ وأني أوولي ضربه' امپراليسمه زئن. وختي گه اۊیه' ترک گۊد، اي مسئله ٚ جي اطمينان دأشت.»<ref>https://archive.org/details/cheguevara00sinc</ref>
== مکزيکؤسيتي ==
[[فاىل:Hilda Gadea y Che Guevara - Luna de miel - Yucatán 1955.jpg|بندانگشتی|چه‌گوارا ؤ هيدآ گادآ آکؤستاٰ ماه‌عسل، چين ايتزا مئن گه مکزيک ٚ مئن واقع بؤبه]]
گوارا ۱۹۵۴ ٚ سپتامبر ٚ ۲۲ ٚ مئن [[مکزیکو سیتی|مکزيکؤسيتئه]] بؤشؤ ؤ ؤمۊمۊمي ؤ أطفال ٚ بيمارستؤن ٚ آلرژي ٚ بخش ٚ مئن مشغۊل ٚ کار بؤبؤ.<ref>https://web.archive.org/web/20160817064607/http://ww2.educarchile.cl/UserFiles/P0001/File/biografia%20de%20ernesto%20guevara.pdf</ref> ۊن هيتأني پزشکي ٚ دانشکده ؤ مکزيک ٚ ملي مستقل ٚ دؤشگه مئن، طبابت ٚ باره سخنراني گۊد ؤ لاتيناٰ خبر ٚ آژانس ٚ مئن به عنوان ٚ عکاس ؤ خبرنگار استخدام بؤبؤ.<ref>Kellner 1989, p. 33.</ref> ۊن ٚ أوولي ٚ زنکه هيلدا خۊ خاطرات ٚ مئن به عۊنوان ٚ «مي زيندگي چه ٚ همرأ» ذکر کۊنه گه مدتي گوارا تصميم دأشت به عۊنوؤن ٚ دۊکتر آفريقا مئن کار بؤنه ؤ فقري گه خۊ أطراف ٚ مئن دئه ۊنه شديداً آشفته بؤده بؤ.<ref>https://www.washingtonpost.com/wp-dyn/content/article/2008/10/09/AR2008100902413.html</ref> یه مرت، هيلدا متوجه گواراٰ علاقه نسبت ٚ یته رختشۊر ٚ مسن ٚ زنکه' گه خۊ ٚ معالجه ٚ ره ۊنه مراجعه گۊد ؤ گوارا ۊنه «یداشؤر ؤ استثماربؤبؤر ترين طبقه ٚ نماینده» دؤنس، بؤبؤ. ايمه هيلدا یته شئره پیدا بؤگۊد گه حاوي «کالنجار ٚ قؤل یته بىتر ٚ دۊنیا ره ؤ بىتر ٚ زيندگي تمؤم ٚ فقرا ؤ استثمار بؤبؤرؤن ٚ ره» بؤ ؤ چه ۊنه پیرزنه تقديم بؤگۊد.<ref>https://www.washingtonpost.com/wp-dyn/content/article/2008/10/09/AR2008100902413.html</ref>

اي مدت ٚ مئن، گوارا خۊ دۊستئه نيکؤ لؤپز ؤ دئبأخي کۊبایي ٚ تبعيدئن گه کۊآتمالا مئن کسن ٚ همرأ ملاقات بؤده بؤن، تجديد بؤگۊد. ۱۹۵۵ ٚ ژۊئن ٚ مئن، لؤپز ۊنه رافائل کاسترؤ ٚ همرأ آشنا بؤگۊد؛ [[فيدل کاسترؤ]]،  ۲۶ ٚ ژۊئيه ٚ قيامه بنا بيته‌کس ؤ رهبر گه در حال ٚ یته تؤطئه ٚ طرح‌شؤني فۊلخنثيؤ باتيستاٰ ديکتاتؤري ٚ سرنگۊن گۊدن ٚ ره بؤ. فيدل متعاقباً گواراٰ خۊ پيلا برأر معرفي بؤگۊد. گوارا وختي گه ملاقات ٚ أولي شب ٚ مئن یته طۊلاني ٚ مکالمه فيدل ٚ همرأ دأشت، اي نتيجه' برسئه گه کۊبایئن ٚ أهداف هۊ چيزي هيسه گه ۊن ٚ دۊمال مۊجنه ؤ أفتؤو ٚ طلۊع ٚ پيشی، به عنوان ٚ ژۊئيه ٚ ۲۶ ٚ قيام ٚ عضو ثبت ٚ نؤم بؤگۊد. چه ؤ فيدل ٚ متضاد ٚ شخصيتؤن ٚ همرأ اي بؤجؤر ۊشؤن خۊ مشترک ٚ تعهد ٚ نتيجه ٚ دؤني یأني امپراليسم‌ستيزي، رابطه‌اي ايجاد بؤدن گه سيمۊن ريد هنري (چه ؤ فيدل ٚ زيندگي نؤمه ٚ کيتاب ٚ بنويشته‌کس) ۊشؤنه «انقلابي ٚ رفاقت گه دۊنیاٰ تغيير بدأ» تؤصيف کۊنه.<ref>https://www.theguardian.com/books/interactive/2009/jan/09/fidel-castro-che-guevara-biography</ref>

گوارا تا خۊ زيندگي ٚ اي نقطه به اي نتيجه برسئه بؤ گه [[آمريکا ايجؤنأبؤ ايالتؤن|آمريکاٰ]] تحت ٚ سلطه ٚ کؤنگلؤمراٰن مستبد ٚ رژيمؤنه حمایت کۊنه. ۊن باتيستاٰ «آمريکاٰ نؤچه گه خأن ۊن ٚ لاخؤنده وؤسأنئن» حيساب هأورد.<ref>Sandison 1996, p. 28.</ref> با اينگه گوارا قصد دأشت گؤرۊپ ٚ نظامي ٚ دۊکتر بؤبۊن، ولي جنبش ٚ أعضاٰ نظامي ٚ یؤمۊجش ٚ مئن شرکت گۊد. یؤمۊجش ٚ أصلي ٚ بخش چريکي ٚ جنگ ٚ بزن‌درشۊ ٚ تاکتيکؤنه یؤمۊتن بؤ. گوارا ؤ بقيه طاقت‌فرساٰ ۱۵ ساعته ٚ رژه‌ن بندؤن، رۊخؤنه‌ن ؤ کشت‌شاٰ زمينؤنه طی بؤدن ؤ کمين ؤ سريع ٚ عقب‌نشيني ٚ روشؤنه بیؤمۊتن ؤ چمه بيأتن. گوارا هۊ أول‌سر ٚ جي آلبرتؤ بایؤ ٚ «ممتاز ٚ شاگرد» بؤ ؤ تمؤم ٚ آزمۊنان ٚ مئن جؤتتري امتيازه کسب گۊد. دؤره ٚ تۊمؤنأکۊن، مربي ۊشؤني، ژنرال بایؤ، گواراٰ «جرگه ٚ بىترين چريک» نؤم بنأ. گوارا ۱۹۵۵ ٚ سپتامبر ٚ مئن گادآ همرأ مکزيک ٚ مئن ازدواج بؤگۊد.<ref>http://www.firstcoastnews.com/life/books/news-article.aspx?storyid=116566&catid=256</ref>

== کۊباٰ انقلاب ==

=== انقلابي جنگ ===
کاسترؤ ؤ گوارا ؤ بقيه چريکؤن مکزيک ٚ‌ جي یته قديمي رزمناو به نؤم ٚ «گرانما» کارأیتن ٚ همرأ، ۊشؤن ۱۹۵۶ ٚ نؤوامبر ٚ ۲۵ ٚ مئن کۊباٰ را را دکتن. ألبت مکزيک ٚ مئن-ني کار راحت نؤبؤ ؤ چه ؤ اۊن ي یارؤن مکزيک ٚ دؤلت ٚ ور شۊرشي محسۊب بؤن. پألۊ گيتن ٚ جي خلي دنکته بؤ گه [[باتيستاٰ]] أرتش ۊشؤنه حمله بؤدن، یه عده بؤکۊشته بؤبؤن ؤ یه عده ني دسگيرا بؤن ٚ پسي اعدام بؤبؤن. اۊ ۸۲ نفري گه رزمناو ٚ مئن حؤضۊر دأشتن ٚ جي، خألي ۲۲ نفر بؤتؤنسن حمله ٚ پسي کسنه بيأجن.<ref>Anderson 1997, p. 213.</ref> گوارا اي نبرد ٚ مئن خۊ پيجشکي ٚ تجهيزاته کنار بيگئنت ؤ مهماتي گه یته ۊني رفئقؤن کنار توأدأ بؤ-ئه وگيت ؤ بجنگس. اي تفاق یته نمادين ٚ لحظه' چه ٚ زيندگي مئن تبديل بؤبؤ.<ref>Anderson 1997, p. 211.</ref>

اۊ انقلابيۊني گه زنده بؤمؤنسه بؤن، [[سيىرا ماستراٰ]] بندؤن ٚ أعماق ٚ مئن جمابؤن. فرانک پایس ٚ شهري ٚ چريکؤن، ژۊئيه ٚ ۲۶ ٚ قیام ٚ أعضا ؤ محلي کيشاورزؤن ۊشؤنه بال زأن. گرۊپ ٚ عقب‌نشيني جؤري را همرأ، دۊنیا تا ۱۹۵۷ کاسترؤ ٚ زينده بؤن ٚ جي بي‌اطلاع بؤ، تا اینگه هربرت متيۊز یته مصاحبه ۊن ٚ جي نيؤیؤرک تایمز ٚ نيؤپيپر ٚ مئن چاپ بؤگۊد. اي وانويس یته أبدي تصوير ؤ تقريباً ؤسطۊره‌اي کاسترؤ ؤ چريکؤن ٚ جي مجسم بؤده بؤ. گوارا مصاحبه ٚ مئن حاضر نؤبؤ ولي آتي ماهؤن ٚ مئن رسانه‌ن ٚ أهميته خۊشؤن ٚ انقلاب ٚ مئن پی بؤبۊرد. مهمات ٚ کم بؤن ؤ رۊحيه ٚ چيکأشؤن ؤ هيتأني لل ٚ نيشه حساسيت، چه ٚ ره وضعيت ٚ بدي ايجاد بؤده بؤ.<ref>Sandison 1996, p. 32.</ref> جۊري گه اۊ دؤره' «جنگ ٚ دردناکترين رۊزؤن» تؤصيف بؤگۊد دأره.<ref>DePalma 2006, pp. 110–11.</ref>

گوارا وختي گه سي‌یرا ماستراٰ کۊهؤن ٚ مئن فقير ٚ معيشتي کيشاورزؤن ٚ مئنأ دؤخؤته بؤ، متوجه بؤبؤ گه ۊیه مدرسه، برق ؤ بهداشتي مراقبتؤن ٚ دسبرس بؤن ٚ حدأقلي ني وؤجۊد ندأره ؤ پيلا آدمئن ٚ ۴۰ درصد بؤجؤر بي‌سوادن.<ref>https://www.independent.co.uk/news/world/americas/latin-lessons-what-can-we-learn-from-the-worldrsquos-most-ambitious-literacy-campaign-2124433.html</ref> جنگ ٚ ادامه همرأ، گوارا یته سيفایي‌ناپذير ؤضوه شۊرشي أرتش ٚ مئن تبديلا بؤ ؤ کاسترؤ ٚ نظر گوارا ٚ قابل بؤن ٚ دؤني ۊنه جلب بؤبؤ. ۊن يته کارگا نارنجک ٚ چاؤدن ٚ ره، چنته کۊره نؤن پۊتن ٚ ره ؤ مدارسي بي‌سواد رۊستایئنه خؤندن‌نويشتنه یؤمۊجأنئن ٚ ره ايجاد بؤگۊد.<ref>Castro's Brain", 1960.</ref> گوارا هيتأني بهداشتي کليکؤن، کارگاٰني نظؤمي تاکتيکؤنه یؤمۊجش ٚ ره ؤ [[رۊزنؤمه‌]]<nowiki/>اي ني بنا بؤگۊد.<ref>Kellner 1989, p. 45.</ref> اي زمت ٚ مئن فيدل کاسترؤ ۊنه أرتش ٚ دۊوؤمي سؤتۊن ٚ فرماندهي ٚ درجه' ترفيع بدأ. سۊ سال بعد، تایم ٚ مجله چه‌گواراٰ «کاسترؤ ٚ مغز» لقب بدأ.<ref>Castro's Brain", 1960.</ref>
[[فاىل:CheMuleFull.jpg|بندانگشتی|گوارا قاطير ٚ سوار کۊبا مئن، ۱۹۵۸ ٚ نؤوامبر]]
گوارا گه چريکؤن ٚ دۊوؤمي عالي‌رتبه فرمانده بؤ، سخت‌گيرؤنه ٚ نظم ؤ انضباط طلب گۊد. نتيجتاً، ۊن ٚ جددي بؤن ٚ دؤني شخصي هراس‌أفکنه تبديلا بؤ. چريکي کالنجارؤن ٚ خلال ٚ مئن هيتأني گوارا تعدادي مردؤن ٚ جي گه خبرچيني یا جاسۊسئه متهم بؤن-ه خۊسرؤنه ئدؤدؤم بؤگۊد. ۊن خۊ رۊزؤنه خاطرات ٚ مئن، خۊ خۊسرؤنه أوولي اعدامه اۊتيميؤ گرا، یته محلي دهقؤن دؤنه گه به عنوان ٚ أرتش ٚ رانما دؤجئه بؤبؤ بؤ. گرا وختي گه مشخصا بؤ  شۊرشئن ٚ مقر-ه به ازای ٚ ۱۰ هيزار پزؤ کۊباٰ هوایي نيرؤ' لؤ بدأ دأره، خيانته اعتراف ؤ اعدام بؤبؤ. ایته‌چي اطلاعات ٚ جماگۊدن باتيستاٰ أرتشه قادر گۊد گه اۊ رۊستایئني گه انقلابيۊنه بال زأن ٚ خؤنه' تشأدن.<ref>Luther 2001, pp. 97–99.</ref> گرا چريکؤن ٚ جي بخأس گه اعدؤمه زيۊ أنجؤم بدن ؤ «چه» شخصاً قدم پيش بنأ ؤ ۊن ٚ سره شليک بؤگۊد. گوارا خؤره نويسنه: «ؤضاع ٚ ناخۊشایندي أفراد ؤ ۊتيميؤ ٚ ره بؤ، هيندؤني یته پيستؤل ٚ .۳۲ ٚ گؤلۊله ٚ شليک ٚ همرأ راس ٚ مغز ٚ را گه راس ٚ ويرگه ٚ جي خارج بؤبؤ مسئله' خاتمه بدأم.» گواراٰ علمي ؤ ۊن ٚ تؤصیفات واقئيتؤن ٚ جي اين ٚ یادداشتؤن ٚ مئن [[جان أندرسؤن]] ٚ (ۊن زيندگي‌نؤمه ٚ نويشتنکسؤن ٚ جي) نظر ٚ مئن نۊشؤن أز «چشمگير ٚ دۊري خؤشۊنت ٚ جي» دأره. ايمه گوارا یته أدبي روایت، اي حادثه ٚ جي با ۊنوؤن ٚ «یته خائن ٚ مرگ» منتشر بؤگۊد گه ۊن ٚ مئن گراٰ خیانت ؤ اعدام ٚ پيش ٚ درخاس مبني بر اينگه «انقلاب ۊن ؤلاد ٚ جي مراقبت بؤنه»' به «یته انقلابي مثَل رستگاري ره، فداکاري ٚ طريق ٚ جي» تبديل بؤگۊد<ref>Anderson 1997, p. 237.</ref>.

چه، سخت‌گير ؤ گلف بي‌رحم بؤ، ولي هندئه، خؤدره خۊ أفراد ٚ مألم دؤنس ؤ فراغت ٚ ؤقات ٚ مئن، أفرادي رابرت لۊیي استيۊنسن ؤ ميگل د سروانتس ٚ مۊسؤنچي ؤ ايسپانيایي [[غنایي شئرؤن]] ٚ همرأ ۊشؤنه سرگرم گۊد.<ref>Sandison 1996, p. 35.</ref> گوارا تحت ٚ تأثير «سواد ٚ بۊدۊن ٚ مرز» خؤزه مارتي جي، چريکؤنه دسسۊر بدأ بؤ بي‌سواد ٚ کيشاورزؤني گه ۊشؤن ٚ ور دؤبؤن  ؤ جنگسن-ه خؤندن‌نويشتن بيؤمۊجأنن ؤ اي برنؤمه' «نبرد جهل ٚ همرأ» لقب بدأ بؤ. تۊماس آلبا (گواراٰ یارؤن ٚ جي) گۊنه: چه ٚ سخت‌گير ؤ جدي بؤن ٚ وؤجۊد ٚ همرأ، هندئه ۊن عاشق بیم ؤ ۊنه خۊش دأشتيم ؤ حاضر بیم خۊ جؤنه ۊن ٚ ره بديم.<ref>http://www.ezilon.com/information/article_18610.shtml</ref>
[[فاىل:Vabdi.jpg|بندانگشتی]]
فيدل کاسترؤ، به عنوان ٚ گواراٰ أرشد ٚ أفسر، ۊنه فردي زرنگ، جسۊر ؤ یته نمۊنه‌رهبر تؤصيف بؤگۊد دأره گه «رۊحي لحاظ ٚ جي خۊ أفراده سلطه دأشت». کاسترؤ ايمه بؤگۊت گه گوارا بيش‌أز حد ريسکه پذيرا بؤ، ۊته گه حتی «حماقته مؤنس».<ref>Ignacio 2007, p. 193.</ref> [[جؤئل ايگلسياس]] (گواراٰ نؤجوؤن ٚ سؤتوان) گوارا ٚ بأضي مخاطره‌آميز ٚ اقدامات کالنجار ٚ مئن-ه خۊ خاطرات ٚ مئن واگۊته ؤ متذکر ئابه چه ٚ رفتار کالنجار ٚ مئن، حتی دۊشمنده مجبۊر ٚ به تحسين گۊد. ايگلسیاس یاد درگئنه یه بار گه زخمي بؤبؤ بؤ «چه» بۊدۊن ٚ توجه دۊشمند ٚ گۊلۊله'نه مي را بؤدؤوس ؤ مره کۊلأگيت ؤ منطقه جي دربؤبۊرد. نگهبؤنان حتی ۊن ٚ ره تير توأدأ نيأرسن... ايمه ۊشؤن مره بؤتن وختي بدئن ۊن خطر-ه نظر نگيته'ر ؤ غلاف ٚ أسلحه ٚ همرأ دؤونه، تحت ٚ تأثير قرار بئیتن ؤ تير توأدأ مننسن.<ref>https://www.washingtonpost.com/wp-srv/style/longterm/books/reviews/companero.htm</ref>

گوارا «دؤخؤته ٚ راديؤوي ايستگا» ٚ را درگئنتن ٚ مئن ۱۹۵۸ ٚ فوريه ٚ مئن حیاتي نخش دأشت. اي راديؤو أخبار-ه ژۊيئه ٚ ۲۶ ٚ قيام ٚ نظر ٚ شي مخابره گۊد ؤ هيتأني راديؤوي ارتباطه شۊرشئن ٚ ره گه ۊشؤن ٚ تئداد أفزایش یأته دؤبؤ، تمؤم ٚ جزيره ٚ مئن ممکن گۊد. بدأري گوارا سیاٰ سازمؤن ٚ کارأیتن راديؤو جي ٚ أثر نني-ئه ٚ مشاهده ٚ همرأ آربنز ٚ ديکتاتؤري دؤلت-ه کنأرگئني هدف ٚ همرأ، اي راديؤوي ايسگاٰ چاؤدن ٚ تصميمه بگيت.<ref>https://web.archive.org/web/20080218164340/http://www.pateplumaradio.com/central/cuba/rebel1.html</ref>

کۊباٰ دؤلتي نيرؤن، قيام ٚ سرکۊتۊن ٚ ره تصميم بئیتن شۊرشي زندانئنه اسارت ٚ لحظه ٚ مئن اعدام بؤنن. ۊشؤن هيتأتي منظم رعب ٚ وحشت ٚ ايجاد ٚ ره، غير ٚ نظؤمئنه دسگير، شکنجه ؤ اعدؤم گۊدن.<ref>Kellner 1989, p. 42.</ref> تا ۱۹۵۸ ٚ مارس، باتيستاٰ رژيم ٚ ايته‌چي اقدامات سبب بؤبؤ آمريکاٰ یجؤنایي‌‌ايالات کۊباٰ أسلحه فرتنه متوقف بؤنه. ۱۹۵۸ ٚ ژۊئيه تۊمؤنأکۊن ٚ مئن، [[لاس مرسدس ٚ کالنجار]] ٚ مئن، گواراٰ تحت ٚ فرمؤن ٚ ستۊن مؤفقا بؤ ژنرال کانتيلؤ ٚ ۱۵۰۰ نفره' گه قصد دأشت کاسترؤ ٚ نيرؤنه دؤرأچينه ؤ مؤقۊب بؤنه، متوقف بؤنه.<ref>http://www.globalsecurity.org/military/library/report/1984/BLJ.htm</ref> سال‌ها بعد، سرگؤرد لاري بؤکمن (آمريکاٰ یجؤنأیي ايالات ٚ دريایي تفنگدارؤن ٚ سپا جي) لاس مرسدس ٚ کالنجار ٚ تحليل ٚ مئن، گواراٰ تاکتيکي بؤده'ر-ه (عملکرد) «درخشان» تؤصيف بؤده. گوارا هيتأني اي مدت ٚ مئن بزن‌بيرۊج «چريکي» ٚ تاکتيکؤن ٚ کارأیتن ٚ مئن باتيستاٰ أرتش ٚ عليه خبره بؤبؤ.<ref>Kellner 1989, p. 40.</ref>

جنگ ٚ ويشتر بلأیتن ٚ همرأ، جديد ٚ سؤتۊن ٚ فرمؤندهي گه تۊمؤنأکۊن ٚ حمله ٚ هدف ٚ همرأ [[هاوانا|هاواناٰ]] اعزام بؤبؤ بؤ، گواراٰ محول بؤبؤ. ۊشؤن یته طاقت‌فرسا مسيره یه هفته ٚ سر طی بؤدن. ۊشؤن دۊشمند ٚ کمين ٚ جي در أمان بؤن ٚ دؤني خألي شؤوؤن را شؤن ؤ أغلب چن رۊز غذا نؤخؤردن.<ref>Kellner 1989, p. 47.</ref> ۱۹۵۸ ٚ تۊمؤنأکۊن ٚ رۊزؤن ٚ مئن، گوارا موظف بؤبؤ لاس وياس ٚ ؤستان ٚ گيتن ٚ همرأ گه کۊباٰ وسط ٚ مئن قرار بیته، جزيره' دۊ قسمته تقسيم بؤنه. چن رۊز ٚ طۊل ٚ مئن، ۊن «درخشؤن ٚ تاکتيکي پيرۊزئن» ٚ مجمۊعه همرأ تمؤم ٚ ۊستانه، غير ٚ أز ۊن ٚ مرکز سانتا کلارا، تحت ٚ کؤنتؤرؤل بگيت.<ref>Kellner 1989, p. 47.</ref> گوارا ايمه خۊ «انتحاري جۊخه»' سانتا کلاراٰ کالنجار (انقلاب ٚ سرنوشت‌چاکۊن ٚ پيرۊزي) ٚ مئن رهبري بؤگۊد.<ref>Dorschner 1980, pp. 41–47, 81–87.</ref> اي شيش هفته‌ ٚ مئن گه کالنجار ۊنه منتهی بؤبؤ، گاگلف ۊن ٚ نيرؤن کاملا محاصره بۊنأ بؤن ؤ مهمات ٚ کافي ندأشتن. چه ٚ تۊمؤنأکۊن ٚ پيرۊزي، دۊشمند ٚ نفري ٚ برتري (۱۰ به ۱) ٚ وؤجۊد ٚ همرأ، بأضي ناظرؤن ٚ نظر ٚ جي «یته چۊمگير ٚ مؤنه ورقه وگأردنئن نؤوين ٚ جنگؤن ٚ مئن» محسۊب بۊنه.<ref>Sandison 1996, p. 39.</ref>
[[فاىل:Che SClara.jpg|بندانگشتی|سانتا کلاراٰ ٚ کالنجار ٚ پسي، ۱۹۵۹ ٚ ژانويه ٚ أوول]]
شۊرشي راديؤو أوولي گۊزارشؤنه مبني ٚ گواراٰ سؤتۊن ٚ تسلط سانتا کلاراٰ سر، ۱۹۵۸ ٚ نؤسال ٚ شؤو مخابره بؤگۊد. أمما ملي ٚ خبري رسانه أخباري متناقضه گۊزارش گۊد ؤ يه مرت حتی چه ٚ جنگ ٚ مئن ٚ بؤکۊشته بؤن ٚ خبره بدأ. ۱۹۵۹ ٚ ژانويه ٚ أول سأت ٚ ۳ ٚ نصفه شؤو، باتيستا گه واخبرا بؤ ۊن ٚ ژنرالؤن خۊسرؤنه چه‌گواراٰ همرأ صۊلح ٚ ره مذاکره گۊددرن، هوامۊج ٚ سواره، درحالي گه بيش‌أز ۳۰۰,۰۰۰,۰۰۰ دۊلار خۊ همرأ بؤرد، دؤمينيکين ٚ جؤمۊرئه درشؤ.<ref>Kellner 1989, p. 48.</ref> پس ٚ رۊز ژانويه ٚ ۲وؤم، گوارا اين ٚ ره گه شأره کاميلا تحت ٚ کؤنتؤرؤل بئیره، هاواناٰ دؤرينه بؤشؤ. فيدل کاسترؤ ٚ رسئن شيش رۊز دئه طۊل بکشئه، ۊن طی ٚ مسير مردۊمي ٚ حيمایت ٚ جذب ٚ دؤني پيلا شأرؤن ٚ مئن توقف بؤده بؤ ؤ سرأخر ژاويه ٚ ۸تؤم ۱۹۵۹ ٚ مئن ظفرمندؤنه هاواناٰ دله بؤشؤ.<ref>Kellner 1989, p. 13.</ref> مجمۊعا دۊسال انقلابي ٚ جنگ ٚ مئن، ۲,۰۰۰ نفر بؤکۊشته بؤبؤن.<ref>Kellner 1989, p. 51.</ref>

۱۹۵۹ ٚ ژانويه ٚ ميؤنه ٚ مئن، گوارا آسم ٚ حمله ٚ جي ٚ بهبۊد ٚ ره یته تاوسسؤني ويلاٰ تارارا مئن بؤشؤ.<ref>Castañeda, pp. 145–146.</ref> ۊن ۊجه تاراراٰ گؤرۊپه را درگئنت گه ايجتماعي، سياسي ؤ اقتصادي ٚ تؤسعه ٚ باره بحث ؤ برنؤمه‌‌دچيني گۊدن. «چه» هيتأني «چريکي جنگ» ٚ کيتاب ٚ نويشتنه سرأگيت.<ref>Castañeda, p. 146.</ref> فوریه ٚ مئن، انقلابي دؤلت به ايفتخار ٚ گواراٰ نخش پيرۊزي ٚ مئن، ۊنه «شهروند ٚ متولد ٚ کۊبا» اعلام بؤگۊد. وختي گه هيلدا گادآ ژانويه ٚ تۊمؤنأکۊن ٚ مئن کۊباٰ بؤشؤ، گوارا ۊنه بؤگۊت گه یته دئه زنکه ٚ همرأ وارد ٚ رابطه بؤبه ؤ ۊشؤن طلاق ٚ تصميمه بیتن گه مئی ٚ ۲۲ ٚ مئن عملي بؤبؤ. ۱۹۵۹ ٚ ژۊئن ٚ ۲وؤم، ۊن آليدا مارس (ژۊئيه ٚ ۲۶ ٚ قيام ٚ أعضا جی)  همرأ، ايزداواج بؤگۊد. گوارا ماه ٚ عسل ٚ ره آليدا همرأ ژۊئن ٚ مئن تاراراٰ وگرس. مجمۊعاً، ۊن خۊ دۊته ايزداج ٚ جي پئنشته وک‌وچه ٚ صاحب بؤبؤ.<ref>(Castañeda 1998, pp. 264–265).</ref>

=== لاکابانیا، أرضي اصلاحات ؤ سوادیؤمۊجي ٚ برنؤمه ===
انقلابي کۊباٰ أوولي پيلا سیاسي بؤحران، باتيستاٰ رژيم ٚ دسگيرا بؤبه ٚ مسئۊلين ٚ سرنويشت ٚ تصميم‌ گيتن ٚ باره بؤ، ۊشؤني گه بدترين سرکۊتۊن-ه مرتکب بؤبؤ بؤن،<ref>Skidmore 2008, pp. 273.</ref> باتيستاٰ ديکتاتؤري ٚ عليه ٚ شۊرش ٚ مئن، فيدل کاسترؤ رهبري همرأ، نؤنزهمي قرن ٚ جزایي ٚ قانۊنه مؤسۊم به لي د لا سي‌ىرا ([[سي‌ىراٰ قانۊن]]) خۊ تحت ٚ کؤنتؤرؤل ٚ مناطق ٚ مئن اجرا گۊد. قانۊن ٚ أساس ٚ سر تمؤم ٚ أفرادي گه جددي جنایاته مرتکب بؤبؤن ٚ مجازات، چي باتيستاٰ رژیم ٚ مقامات ؤ چي انقلاب ٚ طرفدارؤن، اعدام هيسه. ۱۹۵۹ ٚ مئن انقلابي ٚ دؤلت قانۊنه تمؤم ٚ جؤمۊرئه تعميم بدأ ؤ ۊشؤني گه جنگي جنایت‌کار محسۊب بۊنأ بؤن، انقلاب ٚ پسی دسگير ؤ محاکمه بؤبؤن. کۊباٰ دادگؤستري ٚ وزارت ٚ بؤتأر ٚ طبق، مردۊم ٚ ويشتري اي تصميم ٚ جي حيمایت گۊدن ؤ اي محاکمه'ن ٚ مئن، نؤرنبرگ ٚ دادگاٰن ٚ (دۊوؤمي جهاني جنگ ٚ پسي شي) مۊسؤن‌چي روال ٚ جي پیروي بؤ.<ref>Gómez Treto 1991, pp. 115–116.</ref>
[[فاىل:Manuel Urrutia2.jpg|بندانگشتی|راس‌درکه به چپ‌درکه، شۊرشي رهبر  سينفۊئگؤس، کۊباٰ رئيس‌جمهۊر مانؤل ۊرؤتيا ؤ چه گوارا (۱۹۵۹ ٚ ژانويه)]]
کاسترؤ نخشه ٚ يته بخش ٚ اجرا ره، گوارا-آ پئنج ما (۱۹۵۹ ٚ ژانويه ٚ ۲وؤم تا ژۊئن ۱۲هۊم) [[لا کابانياٰ قلعه ٚ زندؤن]] ٚ فرمؤنده منصۊب بؤگۊد. جديد ٚ دؤلت چه' موظفاؤده بؤ «انقلابي عيدالت» ٚ أعمال ٚ همرأ، باتيستاٰ دؤلت ٚ خائنين، خبرچينؤن ؤ جنگي جنایتکارؤنه پاک‌چاؤني ؤ پيرۊزئه تحکيم بؤنه.<ref>Anderson 1997, p. 376.</ref> به ۊنوؤن ٚ لا کابانياٰ فرمؤنده، گوارا انقلابي دادگاٰن ٚ محکۊم بؤبؤرؤن ٚ تجديد ٚ نظر ٚ درخاسه بررسي گۊد.<ref>Taibo 1999, p. 267.</ref> اي دادگاٰن دۊته یا سۊته أفسر، یته محترم ٚ شهروند ؤ یته‌أني أرزیاج ٚ حؤضۊر ٚ همرأ برگؤزار بؤن.<ref>Kellner 1989, p. 52.</ref> بأضي پرونده'ن ٚ مئن، انقلابي دادگاٰن أفراده تيروارؤنه محکۊم بؤده بؤن. رائۊل گؤمز ترتؤ (عدل‌وتأري وزارت ٚ حؤقۊقي مشاور) مؤتقد بؤ اي أحکام تؤجيه‌پذيرن اين‌دؤني گه مردۊم ٚ خۊسر ٚ اجرای ٚ عأدالت ٚ جؤلؤوه گيره، ولي خۊرخه کاستانيدا (نويسا)  ٚ بؤتأر ٚ طبق اي دادگه'ن ٚ مئن عادلانه ٚ رويه ٚ جي پیروي نؤبۊنأ بؤ.<ref>Castañeda 1998, pp. 143–144.</ref>
[[فاىل:Che Guevara June 2, 1959.jpg|بندانگشتی|گوارا، Beret ٚ کۊلا ؤ خۊ مأرۊف ٚ زيتۊنی ليواس ٚ همرأ]]
آمارؤن ٚ متناقص بؤن ٚ همرأ تخمين بزأ بۊنه گه چن‌صد نفر کيشور ٚ سطح ٚ مئن اۊ زمت اعدام بؤبؤن گه حؤدۊد ٚ ۵۵ تا ۱۰۵ مؤرد لا کابانيا ٚ زندؤن ٚ مئن گه تحت ٚ فرمؤن ٚ چه بؤ أنجؤم بؤبؤن.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refCasta%C3%B1eda1998</ref> نظرات گواراٰ احساس ٚ باره درمؤرد ٚ اعدامؤن متفاوتن. تبعيد بوبه ٚ مۊخاليفؤن انقلابي دؤلته متهم گۊدن گه ذؤق ؤ شؤق ٚ همرأ اعدامؤنه سازمؤن بدأن ؤ ۊنه «لا کابانياٰ قصاب» لقب بدأن، درحالي گه دئه-جرگه ايشاره کۊنن ۊن تا جایي گه شأس خلئنه عفو بؤگۊد.<ref>Castañeda 1998, pp. 143–144.</ref> أمما به هرحال تمؤم ٚ روایات متفق‌القؤلن گه ۊن هيچ ترديدي اعدامؤن ٚ مئن ندأشت. أگر تنها را «انقلاب ٚ جي حيفاظت گۊدن ٚ ره مۊخالفين ٚ اعدام بؤ، سياسي ؤ اينسؤن‌دۊستانه استدلالؤن ۊن ٚ سر أثري نأ مننس». بيؤگرافرؤن یته نظرسنجئه ايشاره کۊنن گه ۹۳٪ عؤمۊمي مؤافقته بر روند ٚ دادگا نۊشؤن دنه. ۱۹۵۹ ٚ فوريه ٚ ۵ ؤم، گوارا یته نؤمه مئن لۊئيز پاردس-ه بۊئنؤس آیرس ٚ مئن، بنويشت: «اي تيروارؤنان نه تنها کۊباٰ مردۊم ٚ ره ضرۊرئه، بلکي مردۊم ٚ خأسه‌بؤ چي ني هيسه».<ref>Anderson 1997, p. 375.</ref>

چه ٚ دئه-کارؤن ٚ جي انقلابي کۊبا مئن، أرضي اصلاحات بؤ. ۊن چن رۊز انقلاب ٚ پيرۊزي ٚ پسي ۱۹۵۹ ٚ ژانويه ٚ مئن، یته خۊ مهم‌ترين سخنرانئن ٚ مئن، «شۊرشئن ٚ اجتماعي تفکرات» ٚ باره صؤبت بؤگۊد. چن ماه بعد ۱۹۵۹ ٚ مئی ٚ ۱۷هؤم، زمين ٚ اصلاح ٚ قانۊن گه گوارا ۊنه تهيه بؤده بؤ، اجرا بؤبؤ گه مزارع ٚ وسعته ۴۰۰ هکتاره محدۊد گۊد. تمؤم ٚ وسيع‌تر ٚ أملاک اۊ وضع بؤبه محدۊده ٚ جي، توسط ٚ دؤلت تصاحب بؤ ؤ ايمه زمينؤني ۲۷۰,۰۰۰ هزار متر-مربع ٚ وتأري ٚ همرأ دهقؤنانه دأ بۊنأ بؤ یا دؤلتي مالکيت ٚمئن مؤنسن. اي قانۊن هيتأني کۊباٰ شکر ٚ مزارع ٚ مالکيته خارجي اتباع ٚ ره ممنۊع گۊد.<ref>Kellner 1989, pp. 57-58.</ref>

۱۹۵۹ ٚ ژۊئن ٚ ۲وؤم ٚ مئن کاسترؤ، گواراٰ یته سۊ ماهه ٚ سفره ۱۴ ته کيشور گه أکثرا باندۊنگ ٚ کؤنفرانس ٚ ؤضو بؤن (مراکش، سؤدان، مصر، سۊريه، پاکستؤن، هيند، سري‌لانکا، برمه، تایلند، أندؤنزي، ژاپؤن، یۊگسلاوي، یۊنان) ؤ [[سينگاپۊر]] ؤ هنگ‌کنگ ٚ شأرؤنه روؤنه بؤگۊد. گواراٰ ديۊرأ گۊدن هاوانا جي کاسترؤ' ايجازه بدأ تا گواراٰ ؤ ۊن ٚ مارکسيستي ٚ تفکرات ٚ جي فاصله بئیره اين‌دؤني گه اي‌مسئله هم یجؤنایي ايالات ٚ همرأ رابطه ٚ مئن ؤ هم ژۊئيه ٚ ۲۶ ٚ قيام ٚ بأضي أفراد ٚ همرأ رابطه مئن مۊشکيل‌ساج بؤبؤ بؤ. گوارا جاکارتا مئن [[أندؤنزي]] ٚ رئيس‌جمهۊر (أحمد سۊکارنؤ) ٚ همرأ ملاقات بؤگۊد. ۊشؤن أندؤنزي ٚ ۱۹۴۵_۱۹۴۹ ٚ انقلاب ٚ باره بؤگۊ-بيشنؤ بؤدن ؤ هيتأني تجاري روابطه دۊته کيشور ٚ مئنأ برقرار بؤدن. سۊکارنؤ ؤ گوارا خلي زيۊ صميمي بؤبؤن اين‌دؤني گه چه ٚ کردٚکار ؤ خؤدمؤني ٚ رفتار سۊکارنؤ' تحت ٚ تأثير قرار بدأ. هيته-أن هر دۊته چپ ٚ انقلابي ايده'نه خۊرخؤسي امپراليسم ٚ علیه متعهد بؤن. گوارا ايمه آتي ٚ دؤنزه رۊزه (ژۊئن ٚ ۱۵ تا ۲۷) ژاپؤن ٚ مئن هيسأ بؤ ؤ کۊبا ؤ ژاپؤن ٚ تجاري ٚ روابط ٚ انبساط ٚ تيندار ٚ مذاکرات ٚ مئن شرکت بؤگۊد. اي وادئن ٚ مئن، ۊن قؤبۊل نؤگۊد گه گۊم‌نؤم ٚ سالدات ٚ مقبره (یته یادبۊد ٚ بنا بؤکۊشته بؤبه ژاپؤني سالداتؤن ٚ ره دۊوؤمي جهاني جنگ ٚ مئن) ٚ جي بازديد بؤنه اين‌دؤني گه «ژاپؤني امپراليستؤن» جنگ ٚ طۊل ٚ مئن «میلیۊنؤن آسيایئه بؤکۊشتن». ۊن ٚ تأد، گواراٰ وأس هيرؤشيما جي گه آمريکاٰ أرتش ۱۴ سال پيش ۊن ٚ سر أتؤمي بؤمب توأدأ بؤ جي دئن بؤنه. ۊن هيرؤشيما مئن هري ترۊمن-ه (آمريکاٰ ۳۳وؤمي رئيس‌جؤمۊر) اي هسته‌اي ٚ بؤمب‌وارؤن ٚ دؤني یته «ترسناک ٚ دلقک» بؤنؤمس ؤ یته پستالي کارت حاوی ٚ «وأني هيرؤشيماٰ نيأ گۊدن تا شأسه‌بۊن بئیتر صۊل ٚ ره جنگسن» کۊباٰ برسأدنئه.<ref>http://search.japantimes.co.jp/print/nn20080516a3.html</ref>

گواراٰ کۊباٰ وگرسن ٚ پسی ۱۹۵۹ ٚ سپتأمبر ٚ مئن، مشخصا بؤ گه کاسترؤ ٚ سياسي قۊدرت ازدياد بيأته. دؤلت زمينؤن ٚ تصاحبه أرضي اصلاحات ٚ قانۊن ٚ مطابق سرأیته بؤ، ولي خسارت ٚ پرداخت ٚ تأد به زمين ٚ مالکؤن، ۊشؤنه «ؤراق ٚ قرضه» کم ٚ بهره همرأ هأدأ، اقدامي گه یجؤنایي ايالات ٚ تؤجه' جلب بؤگۊد. اي زمت ٚ مئن، کاماگؤی ٚ ثروتمند ٚ گالشؤن (دامدارؤن) گه أرضي اصلاحات ۊشؤن ٚ سر أثر بنأ بؤ، هۊبر ماتؤس-ه (یته نؤظؤهۊر ٚ شۊرش ٚ رهبر) گلأکتن. ايشؤن ۲۶ ٚ ژۊئيه ٚ قيام ٚ ضد ٚ کؤمؤنيست ٚ جناح ٚ همرأ یجؤنا بؤن تا کؤمؤنيستؤن ٚ جؤلؤوه بئیرن.<ref>Anderson 1997, p. 435.</ref> اي زمت ٚ مئن، رافائل ترؤخيؤ ([[دۊمينيکن]] ٚ ديکتاتؤر) «کارائيب ٚ ضد ٚ کؤمؤنيست ٚ لژيۊن» ٚ جي گه خۊ کيشور ٚ مئن ۊشؤنه تعليم دأ، حيمایت گۊد. اي چن‌مليتي نيرۊ گه ويشتر ايسپانيایي ؤ کۊبایي ؤ هيته-أن کؤرواتؤن، آلمؤنئن، یۊنانئن ؤ راس‌خۊ (راست‌گرا) مزدۊرؤن ٚ جي تشکيل بؤبؤ بؤ، قصد دأشت کاسترؤ ٚ جديد ٚ رژيمه سرنگۊن بؤنه.<ref>Anderson 1997, p. 435.</ref>

۱۹۶۰ ٚ مارس ٚ ۴رؤم، دۊته پيلا اينفجار لا کؤبر (فرانسوي باري پرأخۊت) ٚ مئن گه بلجيکي مهمات ٚ حامل آنتورپ ٚ جي بؤ ؤ هاواناٰ بندر ٚ مئن پألۊ بئیته بؤ، اي تهديداته تشديد بؤگۊد. مدکۊز ٚ اينفجار ٚ مئن حدأقل ۷۶ نفر بؤکۊشته ؤ چن‌صد نفر أني زخمي بؤبؤن گه گوارا شخصاً أوليه ٚ کۊمک‌رسؤني مئن بأضي قربانئنه بال بزأ. فيدل کاسترؤ بلافاصله سياٰ سازمؤنه «اقدامي ترؤريستي»' متهم بؤگۊد ؤ پس ٚ رۊز رسمي گلاکۊني اينفجار ٚ قربانئن ٚ ره برگؤزار بؤبؤ.<ref>Casey 2009, p. 25.</ref> گواراٰ مأرۊف ٚ عکس گه ألؤنه ؤسطۊره‌اي چريک ٚ ۊنوؤن ٚ همرأ نؤمي هيسه، اي مراسم ٚ مئن آلبرؤ کؤرداٰ توسط بئیته بؤبؤ.<ref>Casey 2009, pp. 25–50.</ref>
[[فاىل:KordaOfCheWalking.jpg|بندانگشتی|گوارا ؤ ۊن ٚ زنکه آليدا مارس هاواناٰ خياوؤنان ٚ مئن، ۱۹۶۰]]
احتمالي ٚ تهديدات باعث بؤبؤ کاسترؤ ضد ٚ انقلابيۊن ٚ ويشترئه مؤغۊب بؤنه ؤ گوارا جي بخأ أرضي اصلاحات ٚ أنجؤم ٚ سۊرعته شدیداً ازدياد بده. مؤرد ٚ نظر ٚ مسئله ٚ تحقق ٚ ره، یته جديد ٚ دؤلتي نهاد «أرضي اصلاحات ٚ مللي مؤسسه (INRA)» ٚ نؤم ٚ همرأ کۊباٰ ٚ دؤلت ٚ توسط تأسيس بؤبؤ. اي مؤسسه خلي زيۊ کيشور ٚ مؤهم‌ترين حؤکۊمتي ارگان بؤبؤ ؤ گوار به ۊنوؤن ٚ صنایع ٚ وزير ۊنه رياست گۊد. گواراٰ فرمؤندهي ٚ تحت، یته شبه‌نظامي نيرۊ ٚ مؤسسه به اسشمار ٚ ۱۰۰,۰۰۰ نفر ايجاد بؤبؤ گه أول‌سر دؤلته زمينؤن ٚ مصادره ؤ  ۊن ٚ تۊزيع ٚ مئن بال زأ ؤ ايمه تعاوؤني مزارع ٚ ايجاد ٚ ره ۊن ٚ جي کارأیته بؤبؤ. مصادره بؤبؤ ٚ زمينؤن ۱۹۰,۰۰۰ هکتار گه یجؤنایي ايالات ٚ شرکتؤن ٚ شئم بؤ، شامل بۊنأبؤ. چن‌ماٰ پسي، دوایت آیزنهاو (آمريکاٰ رئيس‌جؤمۊر) تلافي ٚ هدف ٚ همرأ، کۊباٰ شکر ٚ وارداته (کۊباٰ أصلي نقدي صادرات) شديداً کاهش بدأ؛ عملي گه گوارا ۱۹۶۰ ٚ ژۊئيه ٚ ۱۰ ٚ مئن ۱۰۰,۰۰۰ ٚ جي ويشتر کارگر ٚ ور مقابل ٚ رياست‌جمهۊري ٚ کاخ آمريکاٰ اقتصادي تجاوز دؤخؤند.<ref>Kellner 1989, p. 58.</ref> [[تایم ٚ مجله]] ٚ خبرنگارؤن اي مؤقؤع گواراٰ همرأ ملاقات بؤدن، بنويشتن گه ۊن «کۊبا' یخي محاسبات، پۊر قابل بؤن، جؤردؤبؤ ٚ هۊش ؤ شۊخ‌‌طبعي ٚ همرأ هدایت کۊنه.»<ref>Castro's Brain", 1960.</ref>

علاوه بر أرضي اصلاحات، گوارا سواد ٚ سطح ٚ أفزایش مللي سطح ٚ مئن ٚ لؤزۊم ٚ سر-أني تأکيد دأشت. ۱۹۵۹ ٚ سال ٚ پيشي، کۊباٰ سواد ٚ مقدار ٚ رسمي آمار ۶۰ تا ۷۶ درصد بؤ گه تحصيل ٚ دسبرس بؤن ٚ بد ٚ وضعيت رۊستایي ٚ مناطق ؤ معلم ٚ کمبۊد، تعيين‌کۊناٰ عوامل ٚ جي سواد ٚ آمار ٚ جير دؤبؤن ٚ مئن بؤن.<ref>Kellner 1989, p. 61.</ref> نتيجتاً، کۊباٰ دؤلت به دستۊر ٚ گوارا، ۱۹۶۱ ٚ سال ٚ نؤمه «تحصيل ٚ سال» نؤم بنأ ؤ ۱۰۰,۰۰۰ نفر داوطلب ٚ جي ويشتر-ه «سواد یؤمۊجي ٚ تيپؤن» ٚ مئن بسيج بؤگۊد. ايشؤن مدارس ٚ چاؤدن، جديد ٚ معلمين ٚ یؤمۊجش ؤ خؤندن-نويشتن ٚ تأليم بي‌سواد ٚ رۊستایئنه مئن یاري برسأدنئن.<ref>Kellner 1989, p. 61.</ref> برخلاف ٚ گواراٰ بأدي اقتصادي برنؤمه'ن ٚ خلئن، کۊباٰ سواد یؤمۊجي ٚ نهضت یته «چشمگير ٚ مؤفقيت» بؤ. ۷۰۷,۲۱۲ کۊبایي بزرگسال خؤندن‌نويشتن بيؤمۊتن ؤ سواد ٚ مللي مقدار ۹۶٪-ه برسئه.<ref>Kellner 1989, p. 61.</ref>

[[فاىل:El che.jpg|بندانگشتی]]
————————————————

«گوارا مر ٚ ره یته پئر ٚ مۊسؤن بؤ... ۊن مره تأليم بدأ. ۊن مره یاد بدأ تفکر بؤنم. ۊن خؤجيرترين چي، اينسؤن بؤن-ه، مره بيؤمۊت.»

————————————————

—[[ؤربانؤ]]، گواراٰ هم‌رزم کۊبا ؤ بۊليوي مئن.<ref>http://news.bbc.co.uk/2/hi/americas/7034953.stm</ref>


گوارا هيتأني قصد دأشت عالي یؤمۊجش ٚ ؤمۊمي دسبرس بؤن-ه ني کۊباٰ خلک ٚ ره تهيه بؤنه. اي أمر ٚ تحقق ٚ ره، دؤنشگاٰن ٚ مئن [[مثبت ٚ تبعيض]] ٚ اعمال گۊد. گوارا یته سخنراني مئن عيلمي هیئت ٚ أعضا ؤ لاس وياس ٚ دؤنشگاٰ دؤنش‌مۊجؤن ٚ حؤضۊر ٚ همرأ بؤگۊت زمتي گه تحصيل «یته ايمتياز سيفيت‌پۊس ٚ متوسط ٚ طبقه ٚ متعلق» بؤ تۊمؤنأ بئه. ۊن بؤگۊت: «دؤشگا وأني خؤدر-ه سيا، مؤلاتؤ، کارگر ؤ دهقؤن ٚ رنگ-ه بئیر، نوللأ مردۊم ۊن ٚ برؤن-ه ايشکنن ؤ ۊنه هر رنگي خۊش دأشته‌بۊن ٚ همرأ رنگ‌ کۊنن.»<ref>Anderson 1997, p. 449</ref>

=== مارکسيسم ===
————————————————

[[کارل مارکس|مارکس‌]] ٚ شایستگي اين‌دؤني هيسه گه یه‌مرتئه یته مؤهم ٚ تأثير ايجتماعي تفکرات ٚ تاريخ ٚ مئن ايجاد کۊنه. ۊن تاريخه تفسير کۊنه، ۊن ٚ تحرکه درک کۊنه، آینده' پيش‌‌بيني کۊنه ؤ علاوه بر ۊن (تا خۊ عيلمي تعهده ارضا بؤنه) یته اينقلابي مفهۊم ابراز کۊنه: دۊنیا نخأن خألي تفسيرا بۊن، بلکي خأن متحولا بۊن. اينسؤن دئه خۊ زيندگي ٚ فضا مئن برده ؤ أوزار نيه ؤ خؤدره خۊ سرنويشت ٚ معمار-ه تبديل کۊنه.

————————————————

—چه گوارا، یادداشتؤني کۊباٰ انقلاب ٚ ايدئؤلؤژي ٚ مطالعه ٚ ره، 1960 ٚ ؤکتؤبر<ref>https://www.marxists.org/archive/guevara/1960/10/08.htm</ref>

[[فاىل:Ie che guevara.jpg|بندانگشتی]]
۱۹۶۰ ٚ سپتامبر ٚ مئن، لاتين ٚ آمريکاٰ أوولي کؤنگره ٚ مئن گوارا جي درمؤرد ٚ کۊباٰ انقلاب ٚ ايدئؤلؤژي سؤال بؤبؤ ؤ ۊن جوؤوأدأ «أگر مر ٚ جي سؤال بؤبۊن آیا أمي انقلاب کؤمؤنيست هيسه یا خیر، مۊ گۊنم مارکسيستي هيسه. أمي اينقلاب خۊ‌ روشؤن ٚ کارأيتن ٚ همرأ مسيرؤني پيداؤده گه مارکس ۊنه ايشاره بؤده بؤ.»<ref>http://www.unz.org/Pub/NewRepublic-1960sep12-00008</ref> ايمه، گوارا کارل مارکس-ه خۊ ايدئؤلؤژيک ٚ الهام ٚ سربس دؤخؤند. ۊن خۊ سياسي مؤضع ٚ دفاع ٚ مئن اطمينان ٚ همرأ بؤگۊت «پۊر مشهۊد ٚ حقایق درن گه بخشي مردۊم ٚ اطلاعات جي هيسن ؤ دئه بحث ۊن ٚ باره بي‌فأیده هيسه. یته شخص وأني [[مارکسيست]] بؤبۊن، هۊته گه فيزيک ٚ مئن نيؤتؤني ؤ زيوس ٚ مئن پأستيوري هيسه.» گوارا بؤتأر ٚ طبق، کۊباٰ عمل‌‌خۊ ٚ انقلابيۊن ٚ هدف دؤنشمند ٚ مارکس ٚ پيش‌بيني‌‌بؤبؤ ٚ قوانين ٚ تحقق بؤ.» گوارا مارکس ٚ [[ماترياليزم ٚ ديالکتيکي]] ٚ کارأیتن ٚ همرأ بؤگۊت «مارکسيسم ٚ قوانين کۊباٰ انقلاب ٚ وقایع ٚ مئن درن، فارغ ٚ ؤنچي گه ۊن ٚ رهبرؤن به زوؤن هأورن، یا یته دئه نظري ديدگا جي کاملا اۊ قوانين ٚ جي واخبرن.»<ref>https://www.marxists.org/archive/guevara/1960/10/08.htm</ref>

=== اقتصادي منظر ؤ «جديد ٚ اينسؤن» ===
————————————————

اينسؤن وختي واقعا خۊ اينسؤني شرایط-ه کاميل رسنه گه تؤليد بؤنه، بۊدۊن ٚ اينگه نياز ٚ سر مجبۊر به خۊ جسم ٚ فرتن به ۊنوؤن ٚ یته کالا بؤبۊن.

————————————————

—چه گوارا، اينسان ؤ سۊسياليسم کۊبا مئن<ref>http://www.sadena.com/Books-Texts/Che%20Guevara%20-%20Man%20and%20Socialism%20in%20Cuba.pdf</ref>

گوارا اي مؤقؤ مئن سممت ٚ حفظ ٚ همرأ دارایي ٚ وزير ؤ مللي بانک ٚ رياست-ه أني منصۊب بؤبؤ. اي انتصابات، ۊن ٚ فعاليت ٚ دۊمباله به ۊنوؤن ٚ صنایع ٚ وزير ٚ توجه ٚ همرأ، گواراٰ خۊ قۊدرت ٚ ؤج-ه کۊبا مئن برسئه؛ ۊته گه عملا کۊباٰ اقتصاد ٚ تزار محسۊب بۊنأ بؤ. یته ۊن ٚ وظایف ٚ جي به ۊنوؤن ٚ مرکزي بانک ٚ رئيس، کۊباٰ ايسکناسؤن ٚ امضا بؤ گه ۊن خۊ کاميل ٚ نؤم ٚ تأد خألي «چه»' بسنده گۊد. گوارا اي نمادين ٚ عمل ٚ همرأ، خۊ بي‌میلئه پۊل ؤ طبقاتي اختلافاته گه ۊن ٚ نتيجه ٚ مئن ايجاد بۊنه، ابراز بدأشت ؤ خلئنه کۊبا مئن نگرؤن بؤگۊد<ref>Crompton 2009, p. 71.</ref>. [[ريکاردؤ رؤخؤ]]، گواراٰ قديمي رفئق، ايمه گۊت ۊن «رۊزي گه ايسکناسؤنه چه ٚ نؤم همرأ ايمضا بؤگۊد، رایج ٚ عقيده' مبني ٚ بر پۊل ٚ مقدس بؤن-ه مۊغۊب بؤگۊد.»<ref>Kellner 1989, p. 60.</ref>
[[فاىل:Beauvoir Sartre - Che Guevara -1960 - Cuba.jpg|بندانگشتی|گواراٰ ملاقات فرانسوي ژان-پل سارتر ؤ سيمؤن دؤ بوؤر ٚ همرأ خۊ دفتر هاوانا مئن، ۱۹۶۰ ٚ مارس. سارتر، گواراٰ «زمت ٚ کاميل‌ترين اينسان» توصيف بؤگۊد دأره.گوار علاوه ٚ بر ايسپانيایي، فرانسوي-ئه ني دؤنس.]]
گوارا ؤ کۊباٰ جديد ٚ رهبرؤن سأی گۊدن ايجتماعي نابرأربئنه مؤغۊب بؤنن، سريعا کارخؤنه'ن، بانکؤن ؤ کسب ؤ کارؤن-ه مللي بؤنن ؤ خۊ هأکش‌وکش-ه تأمين ٚ مسکن ٚ أرزؤن، درمؤني خدمات ؤ شؤغل تمؤم ٚ کۊبایئن ٚ ره معطۊف بؤدن تا ايته کيشور ٚ سياسي ؤ اقتصادي ٚ أساس-ه متحول بؤنن. ۊشؤن مؤتقد بؤن ايته‌چي أساسي ٚ تحولات وختي بۊنه گيرن گه مردۊم ٚ ايجتماعي روابط ؤ أرزشؤن ني متحولا بۊن. کۊباٰ رهبرؤن مردۊم ٚ ديد-ه نبست ٚ نژاد، زۊنؤنه'ن، فردگرایي ؤ یدي کار-ه کيشور ٚ منسۊخ ٚ بۊگذشته ٚ حاصل دؤنسن ؤ نتيجتا تمؤم ٚ أفراد ٚ جي بخأسن گه کسن-ه برابر بؤدؤنن ؤ أرزشؤني-ئه بپذيرن گه گوارا ۊنه «جديد ٚ اينسؤن» دؤخؤند. گوارا ؤميد دأشت اي تازه اينسؤن نهایتا مؤجۊدي «خؤدره ندئه‌بؤ بئیته ؤ گرۊپي کار ٚ رۊحيه ٚ دارا، پۊرتلاش، جنسيتي برابري ٚ پایبند، مصۊن فساد ٚ برأبر، غير ٚ مادي ؤ امپراليسم‌ستيز» بؤبۊن‌. ۊن مارکسيست–لنينيستي-ئه اي هدفه رسئن ٚ ره مناسب دؤنس ؤ اين ٚ طالب بؤ گه علاوه بر «وحدت، برابري ؤ آزادي» ٚ تبديل بؤن جديد ٚ أوليه ٚ ؤصۊل-ه دؤلت ويژگئني مساوات‌طلبي ؤ ايثار ٚ مۊسؤنچي ٚ سر تأکيد دأشته‌بۊن. گوارا اين ٚ طالب بؤ گه جديد ٚ اينسؤن ٚ أوولي ايقتصادي هدف، تنفر نسبت به ثروت ٚ تراکم ؤ ايقتصادي بي‌عأدالتي بؤن ٚ ور مادي أنگيزه'ن ٚ حذف تمؤم ٚ کيشور ٚ مئن ؤ ۊشؤنه جادؤجيني گۊدن أخلاقي مشوقؤن ٚ همرأ بؤبۊن. ۊن سرمایه‌دأري-ئه «مؤسابقه‌اي ورگؤن ٚ مئنأ» محسۊب گۊد گه ۊن ٚ مئن «خألي کسن-ه گئنتن» ٚ همرأ شأنه گئنا (پيرۊج) بؤن ؤ بنابرين، «جديد ٚ زن ؤ مرد» ٚ ظؤهۊر طالب بؤ. گوارا به طؤر ٚ مؤستمر تأکيد گۊد أگر سۊسياليستي ٚ  اقتصاد ٚ پایاني ٚ نتيجه «طمع ٚ تقويت ؤ فردي جاه‌طلبي ؤ جمعي ٚ رۊحيه ٚ تضعيف» بؤبۊن، «هأکش‌وکش، فداکاري ؤ جنگ ؤ نابۊدي ٚ ريسک» ٚ أرزشه ندأره. نتيجتا، «فردي واخبري» ؤ أرزشؤن ٚ اصلاح بئیتر ٚ کارگرؤن ؤ شهروندؤن ٚ دؤني، گواراٰ مؤهم‌ترين أهداف ٚ جي-ئه تبديلا بؤ. ۊن ٚ نظر ٚ مئن، «جديد ٚ اينسؤن» تۊنه «خۊپرستي» ؤ «خۊخأیي»-ئه گه أشخاص ٚ مؤشخصه کاپيتاليستي جوامع ٚ مئن دؤنس، غلبه بؤنه.

گوارا اي تؤسعه ٚ جديد ٚ روش ٚ تؤصيف ٚ ره بؤگۊت:

————————————————

یته پيلا تفاوؤت تؤسعه توسط ٚ «آزاد ٚ تجارت» ؤ «انقلابي تؤسعه» ٚ مئنأ دره. ۊشؤن ٚ یته مئن، ثروت یته کم‌تعداد ٚ خۊشبخت ٚ جرگه‌ ٚ دس دره گه دؤلت ٚ دۊس ؤ دلال هيسن. اۊ یته مئن، ثروت خلک-ه متعلقه.<ref>Kellner 1989, p. 59.</ref>

————————————————
[[فاىل:Che guevara nshnasni vlla?.jpg|بندانگشتی]]
گوارا مؤتقد بؤ یته دئه سيفایي ناپذير «وحدت، فرد ؤ اينساني گۊده ٚ مئنأ» ٚ پرورش ٚ مئن داوطلبؤنه ٚ کار ؤ ايراده هيسه. اي أمر ٚ نمایش ٚ ره، «گوارا اين‌دؤني گه یته مؤنه بؤبۊن» تأطيل ٚ رۊزؤن أني «بي‌وقفه کار گۊد، به ۊنوؤن ٚ وزير، ساخت ؤ ساز ؤ نیشکر ٚ مزارع ٚ مئن»،<ref>https://www.pbs.org/wgbh/amex/castro/peopleevents/p_guevara.html</ref> مأرۊف بؤ ۳۶ سأت بۊدۊن ٚ توقف کار کۊنه، حتي نيصفه‌شوؤ أني جلسه ننه ؤ حرکت ٚ مؤقؤ غذا خؤره. ايته‌چي رفتار گواراٰ أخلاقي مشوقه'ن ٚ برنؤمه ٚ مؤنه بؤ گه ۊن ٚ مئن هر کارگر ملزم به خۊ سهم ؤ أنداجه‌اي مشخص کالا تؤليد بؤنه. ۊن مالي پاداشؤنه لغو بؤده بؤ ؤ کارگرؤني گه خۊ سهم ٚ جي ويشتر عمل گۊدن خألي یته تقدير ٚ گواهي دریافت گۊده‌‌نأبؤن أمما أگر کارگري مؤفق نبه بي، ۊن ٚ دریافتي حؤقؤق ٚ جي کسر بۊنأ بؤ.<ref>Kellner 1989, p. 62.</ref>

گوارا مواجهه تجاري روابط ٚ چيکاشؤن خۊرخؤسي ممالک ٚ همرأ مئن، سأی بؤگۊد نزيک‌تر ٚ تجاري روابط، خۊرتاو ٚ بلۊک همرأ' ۊن ٚ جادؤجين بؤنه ؤ شخصا چنته کيشور ٚ جي وادئن بؤگۊد ؤ ۊشؤن ٚ همرأ تجاري توافق‌نؤمه ايمضا بؤگۊد. تا ۱۹۶۰ ٚ پایان، ۊن چکؤسلؤواکي، شؤروي جماهير اتحاد، کليسایي کره، مجارستؤن ؤ خۊرتاوي آلمؤن ٚ جي وادئن بؤگۊد ؤ قراردادؤني ۱۹۶۰ ٚ دسامبر ٚ ۱۷ ٚ قرداد ٚ مۊسؤن خۊرتاوي برلين ٚ مئن ايمضا بؤده بؤ. اي توافق‌نؤمه'ن تا حددي کۊباٰ ايقتصاده بال بزأن، أمما در عین ٚ حال کۊباٰ ايقتصادي وابستگي شرق ٚ بلۊک ٚ کيشورؤنه منجرا بؤ. هيتأني خؤرتاوي آلمؤن ٚ مئن گوارا، تامارا بؤنکه (ايمه تانیاٰ مأرۊفا بؤ) ٚ همرأ آشنا بؤبؤ. ۊن ۊیه مترجم بؤ ؤ سال ٚ بعد گواراٰ گلأکت ؤ بۊليوي مئن ۊن ٚ همرأ بؤکۊشته بؤبؤ. گواراٰ ايقتصاديأ ؤصۊل فارغ أز مثبت ؤ منفي نکات، ۊن ٚ برنؤمه'ن نامؤفق بؤن ؤ ۊشؤن ٚ حاصيل بهره‌وري ٚ سريع ٚ نؤزۊل ؤ کارگرؤن ٚ غیبت ٚ ازدياد کار ٚ محل ٚ مئن بؤ.<ref>Kellner 1989, p. 63.</ref> گواراٰ مؤلاقات رنه دۊمؤن (فرانسوي اقتصاددؤن) ٚ همرأ مئن کۊباٰ دؤلت ٚ ۱۹۵۹ ٚ مصوب ٚ أرضي اصلاحات ٚ ناکافي بؤن گه ۊن ٚ نتيجه پيلا مزارع ٚ تبديل تعاوني مزارع' یا أراضي ٚ تقسيم دهقانان ٚ مئنأ  بؤ، گوار نظر ٚ جي «فردي مالکيت ٚ احساس-ه» تقويت بؤگۊد ؤ کارگرؤن مننسن خۊ مثبت ٚ ايجتماعي منافع' بئینن ؤ ۊشؤنه تشويق گۊ‌د دئبار ٚ مۊسؤن فردي منافع ٚ دۊمبال دؤبۊن.<ref>Taibo 1999, p. 306.</ref>

=== خۊکؤن ٚ خليج ؤ مۊشکي بؤحران ===
۱۹۶۱ ٚ آوريل ٚ ۱۷ مئن، خۊکؤن ٚ خليج ٚ حمله مئن، ۱,۴۰۰ کۊبایي تبعيدي  گه آمريکا مئن یؤمۊجش بدئه بؤن، کۊباٰ حمله بؤدن. گوارا أساسي نخشي اي کالنجار مئن ايفا نؤگۊد، اين‌دؤني گه حمله ٚ پيش ٚ رۊز، یته جنگي ناو گه دریایي تفنگدارؤن ٚ حامل بؤ تظاهر به پينار دل ريؤ ٚ خۊرخؤسي ساحله حمله گۊدن بؤدن ؤ گواراٰ تحت ٚ أمر ٚ نيرؤنه اۊ منطقه' بکشأنئن. ولي هأندئه مورخؤن مؤتقدن گوارا کۊباٰ دؤلت ٚ گئنا بؤن ٚ مئن مؤثر ٚ نخش دأشت، اين‌دؤني گه اۊ زمت کۊباٰ مسلح ٚ نيرؤن ٚ یؤمۊجش ٚ مۊدير بؤ.<ref>Kellner 1989, pp. 69–70.</ref> تاد سالچ (نويسا) خۊ روایت  ٚ مئن کۊباٰ دؤلت ٚ گئنا بؤن ٚ جي، گۊنه: «انقلابيۊن گئنا بؤبؤن، اين‌دؤني گه چه گوارا به ۊنوؤن انقلابي مسلح ٚ نيرؤن یؤمۊجش ٚ بخش رئيس یؤمۊجش ٚ برنؤمه ٚ مسئۊل، شبه‌نظامئنه تعليم بدأ. ۊن خۊ کاره خؤجير أنجؤم بدأ بؤ ؤ ۲۰۰,۰۰۰ زۊنؤنه ؤ مردؤنه' جنگ ٚ ره آماده بؤده بؤ».<ref>Kellner 1989, pp. 69–70.</ref> هي زمت ٚ مئن بؤ گه گواراٰ أسلحه ٚ غلاف به طؤر ٚ ايتفاقي خارج بؤبؤ ؤ تير ۊن ي درشؤ ؤ گواراٰ ديمه زخما گۊد.<ref>Anderson 1997, p. 507.</ref>
[[فاىل:CheyFidel.jpg|بندانگشتی|چه گوارا ؤ فيدل کاسترؤ ۲۹۶۱ ٚ مئن]]
چه گوارا ۱۹۶۱ ٚ آگست ٚ مئن، آمريکایي کيشورؤن ٚ سازمؤن ٚ کؤنفرانس ٚ مئن ؤرؤگۊئه ٚ پۊنتا دل استه ٚ مئن، یادداشتي «قدردؤني» جان اف. کندي (آمريکاٰ رئيس‌جؤمۊر) ٚ ره برسأدنئه. اۊ یادداشت ٚ دل بنويشته نأ بؤ «ممنۊن خۊکؤن ٚ خليج ٚ ره. حمله ٚ پيشي، انقلاب پرکان بؤ. ايسه هر زمت ٚ شي قوي‌تره». وختي گه داگلاس ديلان (یجؤنایي ايالات ٚ خزانه‌داري ٚ وزير) کۊباٰ گلأکتن اتحاد-ه ترقي ؤ پيشأکتن ٚ ره بخأسه‌کس بؤبؤ، گوارا آمريکاٰ وتلس ؤ اۊ کيشور ٚ نظامه دمؤکراتيک نؤدؤنس ؤ بؤگۊت دمؤکراسي «مالي ؤليگارش، تبعيض سياپۊسؤن ٚ عليه ؤ کۊکلاس‌کلن (یته زنجليه‌اي نژادپرست ٚ سازمؤن) ٚ خشم» ٚ همرأ جۊر نیه. ۊن هيتأني «أذیتؤنی» گه ۊن ٚ نظر ٚ جي «دؤنشمندؤني ؤپنهایمر ٚ مۊسؤنچئن-ه خۊ جایگاه ٚ جي هأرؤنئه، ساليان ٚ سال جهانه پاؤل رؤبسن ٚ فؤق‌العاده صدا جي محرۊم بؤگۊد دأره ؤ رؤزنبرگؤن-ه واغا بؤ ٚ مردۊم ٚ اعتراضات ٚ وؤجۊد ٚ همرأ قتله برسأدنئه»' ني ايشاره بؤگۊد. گوارا خۊ گبؤن ٚ تۊمؤنأکۊن ٚ مئن بؤگۊت آمريکا واقعي اصلاحاته علاقه‌مند نيه ؤ «آمريکایي کارشناسؤن هرگيز کيشاورزي ٚ اصلاحات ٚ مؤرد ٚ مئن گب نزنن، ۊشؤن یته بي‌خطر ٚ مؤضۊ آو ٚ بئیتر ٚ تأمين ٚ مۊسؤن-ه ترجيح دنن. خۊلأصه، ۊشؤن تؤالتؤن ٚ انقلاب ٚ ره آماده بۊنن». هأندئه، ريچارد گۊدوين (ؤمۊر ٚ خارجه ٚ وزارت ٚ نماینده آمريکاٰ قاره ٚ مسائل ٚ مئن) خۊ یادداشت ٚ مئن کۊندأکۊندي بنويشت گه گوارا ۊنه فردي «جديدتر ٚ نسل ٚ جي» قلمداد کۊنه ؤ هيتأن گوارا خۊشؤن ٚ بؤگۊ-بؤشتؤو-ه کاميلا مؤفيد أرزیاجي بؤگۊد.<ref>http://americancentury.omeka.wlu.edu/files/original/3e027f808b843322ec9f28e8e78e93b7.pdf</ref>

۱۹۶۲ ٚ ؤکتبر ٚ مئن کۊباٰ مۊشکي ٚ بؤحران جهانه تا هسته‌اي جنگ ٚ آستؤنه پيش بؤبۊرد. چن هفته اي بؤحران ٚ پسي، مصاحبه ديلي ورکر (یته اينگيليسي کؤمؤنيستي ٚ رۊزنؤمه) ٚ مئن، گوارا هلأني ؤنچي گه «شؤروي ٚ خيانت» محسۊب گۊد ٚ جي ناراحت بؤ ؤ سام راسل (خبرنگار)-ه بؤگۊت «أگر مۊشکؤن کۊباٰ کؤنتؤرؤل ٚ تحت ببي، کۊبایئن ۊنه توأدأ نأبؤن». گوارا ايمه ضمن ٚ اي حادثه ٚ شرح، یه مرت دئه تأکيد بؤگۊد گه سۊسياليستي ٚ آزادي ٚ آرمان، عليه ٚ جهاني «امپراليستي تجاوز» تۊنس نهایتا «ميلیۊنؤن نفر قرباني اتمي جنگ ٚ مئن» ٚ أرزشه دأشته‌بۊن. مۊشکي بؤحران هيتأني گواراٰ متقاعيد بؤگۊد گه دۊته دۊنیاٰ أبرقۊدرتؤن (شؤروي أ آمريکا) کۊبا جي به عنوؤن ٚ یته پيأده ٚ سالدات خۊ جهؤن ٚ استراتژي مئن کارأیته دأرن. ۊن ٚ بؤجؤر، ۊن یته مؤناٰ نگرش ٚ همرأ هۊته گه آمريکاٰ دئه، شؤروي-ئه ني دئه.

== سفرؤن ==

=== آمريکا ===
[[فاىل:CheGuevaraCountries.jpg|بندانگشتی|کيشورؤني گه چه گوارا ۊشؤن ٚ جي وادئن بؤگۊد (قيرمز) ؤ کيشورؤني گه ۊن ٚ مئن مؤسلحانه ٚ انقلاب ٚ مئن شرکت بؤگۊد (سبز)]]
تا ۱۹۶۴ ٚ دسأمبر، چه گوارا انقلابي دؤلتمرد جهاني قامت ٚ مئن محسۊب بؤ ؤ به ۊنوؤن ٚ کۊبایي ٚ هیئت ٚ رئيس سخنراني ملل ٚ سازمؤن ٚ مئن ٚ دؤني نيؤیؤرک-ه سفر بؤگۊد. ۊن ۱۹۶۴ ٚ دسأمبر ٚ ۱۱، خۊ يسأته ؤ پۊرشۊر ٚ سخنراني مئن، ملل ٚ سازمؤن ٚ ضعف «آپارتاید (یجۊر نژادي تبعيض) ٚ وحشيانه ٚ سياست» ٚ مؤقابله مئن نسایي آفريقا ٚ مئن ٚ جي انتقاد بؤگۊد ؤ بپۊرسئه « آیا ملل ٚ سازمؤن مننئه کاري ۊن ٚ جؤلؤوگيري ره أنجؤم بده؟» گوارا ايمه یجؤنایي ايالات ٚ سياست سياپۊس ٚ جمعيت ٚ قبال-ه تقبيح بؤگۊد ؤ بؤگۊت:

————————————————

ۊشؤني گه پۊس ٚ رنگ ٚ دؤني، خۊ وک‌وچه' کۊشنن ؤ به طؤر ٚ رۊزانه ۊشؤن ٚ عليه تبعيض قائل بۊنن، ۊشؤني گه ايجازه دنن سياپۊسؤن ٚ قاتلؤن آزادکئه بؤمۊجن، اۊ قاتلؤن ٚ جي حيمایت کۊنن ؤ سياپۊسؤني-ئه مۊجازات کۊنن گه خۊ مشرۊع ٚ حق ٚ دۊمبال به ۊنوؤن ٚ یته آزاد ٚ اينسان درن — چۊته تۊنن خؤدره آزادي ٚ حافط قلمداد بؤنن؟<ref>https://www.marxists.org/archive/guevara/1964/12/11.htm</ref>

————————————————
[[فاىل:Che g.jpg|بندانگشتی]]
گوارا گه تا اي مؤقؤ دئه عصبي بؤبؤ بؤ، خۊ گبؤنه هاواناٰ دۊوؤمي بیانيه ٚ قرائت همرأ سرأچئه ؤ لاتين ٚ آمريکاٰ «خانواده اي ۲۰۰ ميلیۊن برأر ٚ جي گه یته مساوي مۊشکلات ٚ جي رنج بؤرن» دؤخؤندس.<ref>https://www.marxists.org/archive/guevara/1964/12/11.htm</ref> گوارا اعلام بؤگۊد اي «حيماسه»، «هيندي وشنأ گۊده'ن (آمريکاٰ قاره ٚ بۊمئن)، بي زمي‌زوار ٚ دهقؤنؤن، استثمار بؤبه کارگرؤن ؤ مترقي گۊده'ن» ٚ توسط نويشته بۊنه. گواراٰ نظر ٚ مئن اين منازعه، گۊده'ن‌ ٚ مؤبارزه ؤ تفکرات بؤن گه کسؤني-ئه پيش بؤردن گه امپراليسم ۊشؤنه تحقير بؤگۊد دأشت ؤ گۊذشته مئن «یته ضعيف ؤ مطيع ٚ رمه» محسۊب بۊنأ بؤن، گوارا ايمه بؤگۊت «یانکئن ٚ انحصاري کاپيتاليسم» برمسئه حالت ٚ همرأ مذکۊر ٚ رمه ٚ مئن خۊ قبرکنان-ه دئه تۊنه. ۊن ايدامه بدأ گه اي «لایق ٚ سأت» ٚ مئن، «گۊمنؤم ٚ گۊده» خۊ تاريخه خۊن ٚ همرأ نويسنه ؤ حؤقؤقي-ئه گه «۵۰۰ ساله همه ۊنه خنده کۊنن» پسأگيره. چه کۊباٰ اينقلاب ٚ پسي ٚ اعدامؤن ٚ باره بؤگۊت: «أمۊ اعدام بؤديم، اعدام کۊنيم ؤ تا جایي گه لازم بؤبۊن، اعدام کۊنيم». ۊن اي پيش‌بيني گه «خشم ٚ کۊل (مؤج) تمؤم ٚ لاتين ٚ آمريکاٰ سامانؤنه گيره» ؤ کارگري ٚ گۊده'ن گه «تاريخ ٚ چرخ-ه چرخأدنن» أوولي مرت ٚ ره «طۊلاني ؤ وحشيانه خاوي گه ۊشؤنه تحميل بؤبه ٚ جي ورسنن» ٚ همرأ، خۊ گبؤنه ؤمۊمي مجمع ٚ مئن خاتمه بدأ.<ref>https://www.marxists.org/archive/guevara/1964/12/11.htm</ref>

گوارا ايمه واخبرا بؤ وختي گه ملل ٚ سازمؤن ٚ مئن هيسأ بؤ، کۊبایي تبعيدئن دۊ مرت ۊن ٚ ترؤر ٚ ره تلاش بؤدن. أوولي مرت ٚ ره مالي گؤآانزالز، چه ٚ وؤرۊد ٚ لحظه ٚ مئن قصد دأشت ۊنه یته هفت اينچي تيجيني همرأ قتله برسأدنه. دۊوؤمي ني گيلرمؤ نؤوؤ بؤ. ۊن سأی بؤگۊد سخنراني مؤقؤ، بازۊکا همرأ یته لۊتکا «ايست ريور» ٚ رۊخؤنه ٚ مئن ٚ جي ملل ٚ سازمؤن ٚ مقر-ه تير توأده گه گۊلل‍ه ۊني خطا درشؤ. گوارا اي دۊته تفاق ٚ باره بؤگۊت «بئیتره آدم یته زن ٚ قممه همرأ بؤکۊشته بؤبۊن، تا یته مرد ٚ گۊلله همرأ».هيتأني بؤگۊت اي انفجار واقعه' عطر أ طعم-ه زيادا گۊد.<ref>http://www.latinamericanstudies.org/belligerence/bazooka.htm</ref>
[[فاىل:CheinMoscow.jpg|بندانگشتی|مؤسکؤ ٚ سۊرخ ٚ میدؤن ٚ مئن، ۱۹۶۴ ٚ نؤوأمبر]]
ؤرۊپا

دسأمبر ٚ ۱۷ ٚ مئن، گوارا نيؤیؤرک-ه پاريس ٚ مقصد ٚ ره ترک بؤگۊد ؤ ۊیه جي یته سۊ ماهه سفر-ه جهان ٚ دؤر سرأگيت گه چين ٚ خلک ٚ جؤمۊري، کليسایي کره، عربي یجؤنأیی جؤمۊري، ألجزایر، غنا، گينه، مالي، داهؤمي، کؤنگؤ برازاويل ؤ تانزانيا و توقف ايرلند ؤ پراگ ٚ مئن-ه شامل بؤ. ايرلند ٚ مئن، گوارا گه خؤره ايرلندي أجداد دأشت «سنت پاتريک» ٚرۊز-ه لیمرک ٚ مئن جشن بگيت.

اي سفر ٚ طۊل ٚ مئن، ۊن نؤمه اي کارلؤس کۊئيخانؤ (رۊزنؤمه‌نگار) ٚ ره بنويشت گه ايمه سۊسياليسم ؤ اينسؤن کۊباٰ مئن-ه مأرۊفا بؤ. گوارا اي أثر ٚ مئن جديد ٚ واخبري، کار ٚ جديد ٚ جایگا ؤ یته نؤمقام أفراد ٚ ره ٚ ايجاد ٚ باره بنویشته. ۊن هيتأني خۊ ضد ٚ کاپيتاليستي ٚ احساسات ٚ باره بنويشته دأره:

————————————————

کاپيتاليسم ٚ قانۊن گه أکثريت ٚ نظر ٚ جي دؤخؤته نأ؛ بي اينگه فرد بؤدؤنه ۊن ٚ سر أثر ننه. ۊن خألي یته ؤفؤقي ٚ وؤسعت گه بي‌انتها نظر رسنه' أینه. اين چيزي هيسه گه کاپيتاليسم ٚ مؤبلغؤن نۊشؤن دنن ؤ راکفلر-ه (پيلا بۊرژوا) — چي دؤرۊست چي غلط — سرمشقي مؤفقيت ٚ شأسه بؤن  ٚ ره چؤنن.  فقري ؤ رنجي گه یته راکفلر ٚ ظؤهۊر ٚ ره نياز هيسه ؤ فسادي گه ايته‌چي ثروت ٚ أنباشت ٚ ره ضرۊرت دأره، چاؤده بؤبه ٚ تصوير ٚ مئن دئن نؤبؤنه ؤ هميشک ۊن-ه مردۊم-ه نۊشؤن دأ نشأنه.<ref>https://www.marxists.org/archive/guevara/1965/03/man-socialism.htm</ref>

————————————————

گوارا ۱۹۶۵ ٚ ۲۴‌رؤم ألجزایر ٚ مئن، آسیا ؤ آفريقاٰ کيشورؤن ٚ ايقتصادي اتحاد ٚ سمينار ٚ مئن گب‌زني بؤگۊد گه ۊن ٚ آخري حؤضۊر بين‌المللي صحنه'ن ٚ مئن بؤ. ۊن سۊسيالیستي کيشورؤن ٚ أخلاقي وظایف-ه ايشاره ؤ ۊشؤنه ضمني همکاري‌ئه خۊرخؤسي استثمارگرؤن ٚ همرأ متهم بؤگۊد. ايمه اقداماتي‌ئه تشريح بؤگۊد گه ۊن ٚ نظر ٚ مئن کؤمؤنيستي کيشورؤن وأني أنجؤم بدن تا امپراليسم-ه حريفا بۊن. ۊن اي صؤبتؤن ٚ همرأ به صۊرت ٚ عؤمۊمي شؤروي‌ئه انتقاد بؤده بؤ، مارس ٚ ۱۴ ٚ مئن کۊبا-آ وگردس ؤ راؤل کاسترؤ، اسوالدؤ دؤرتيکؤس ؤ کارلؤس رؤدزيگز هاواناٰ فؤرۊدگا مئن ۊن ٚ جي ايستقبال بؤدن.

گوارا سخنراني ألجزایر ٚ مئن ٚ جي مشخص بؤبؤ بؤ گه ۊن کليسایي نيمکره'، آمريکا رهبري همرأ خۊرخؤس ؤ شؤروي رهبري خۊرتاو ٚ مئن-ه نسایي نيمکره ٚ استثمار کۊنا دؤنس. ۊن بدأري کليسایي ویتنؤم ٚ کؤمؤنيست ٚ کيشور ٚ جي ویتنؤم ٚ جنگ ٚ مئن حيمایت گۊد ؤ درحال ٚ تؤسعه ٚ دئه‌کيشورؤن ٚ مردۊم ٚ جي بخأس أسلحه دسأیرن ؤ «ويتنؤمي» وکن. ۊن ٚ مۊخالفت شؤروي همرأ خۊرخؤسي ؤرۊپاٰ چپ ٚ منورالافکارؤن ؤ هۊنرمندؤن ٚ مئنأ گه خۊ قبلي باور-ه شؤروي‌ئه ندأشتن ٚ محبؤبيت ٚ باعث أني بؤبؤ. هيته‌أن ۊن ٚ امپراليسم‌ستيزي ؤ انقلابي‌گيري آمريکاٰ جوؤن ٚ راديکال ٚ دؤنش‌مۊجؤن گه اجتماعي تغييرات ٚ ره بي‌تابي گۊدن ٚ الهام بخش، بؤ.

گوارا خۊ شخصي بنويشته'ن ٚ مئن گه اي زمت ٚ مئن بنويشته (ۊشؤني گه تا ألؤن منتشرا به)، خۊ متزاید ٚ انتقادات-ه شؤروي ٚ سياسي ايقتصاد ٚ جي ابراز کۊنه ؤ ۊشؤن-ه «مارکس-ه یداگۊدن»' متهم بؤگۊد. ۊن مجمۊعه‌اي شؤروي سياستؤن ٚ جي گه، هأکش‌وکش «طبقاتي کالنجار ٚ دؤريني خؤشۊنت ٚ محو گه کاپيتاليسم ٚ انتقال به سۊسياليسم ٚ جي سيفایي‌شا نيه» ٚ ره، «خطري مسالمت‌آميز ٚ تعایش آمريکا‌ همرأ» ٚ سياست، ۊشؤن ٚ نامؤفقي کار ٚ باره ٚ «اطلاعات ٚ تغيير» ٚ ره ؤ ۊشؤن ٚ سأی سۊسياليستي اقتصاد-ه «ليبرال گۊدن» ٚ ره، مۊخالف بؤ. ۊن پۊل، بهره، کالایي تؤليدي مناسبات، بازار ٚ اقتصاد ؤ سۊدگرایي ٚ کاميل ٚ حذفا بؤن ٚ طالب بؤ، درحالي گه شؤروئن اصرار دأشتن اي موارد جهاني کؤمؤنيسم-ه رسئن ٚ همرأ مؤغۊب بۊنن. گوارا پيش‌بيني بؤگۊد گه أگه شؤروي أرزش ٚ قانۊن-ه لغو نؤنه، دسأخر سرمایه‌داري‌ئه رسنن.

گوارا دۊ هفته خۊ ألجزایر ٚ مئن ٚ سؤخنراني ٚ پسي ؤ وگرسن کۊباٰ، عؤمۊمي أنظار ٚ جي کنأره بگيت ؤ ايمه کۊللا غیب بؤبؤ. با توجه به اينگه مردۊم ۊنه کاسترؤ ٚ پسي کيشور ٚ دۊوؤمي قۊدرتمند ٚ فرد محسۊب گۊدن، ۊن ٚ وضعيت یته پيلا راز-ه تبديلا بؤبؤ بؤ. کاسترؤ، بین‌المللي حدسؤن ٚ فشار ٚ بۊن چه ٚ سرنويشت ٚ باره، ۱۹۶۵ ٚ ژۊئن ٚ ۱۶ ٚ مئن اعلام بؤگۊد مردۊم وختي واخبرا بۊنن گه گوارا خؤره بخأ. أمما اين، شایعات ٚ پخش ٚ مانع کۊباٰ دؤرين ؤ بيرۊن ٚ مئن ونکت.<ref>https://www.marxists.org/subject/economy/authors/yaffeh/che-critic.htm</ref>
[[فاىل:Che gue.jpg|بندانگشتی]]

۱۹۶۵ ٚ ؤکتبر ٚ ۳وؤم، کاسترؤ یته بۊدۊن ٚ تاريخ ٚ نؤمه' عؤمۊمي بؤگۊد گه ادعا بؤبؤ گوارا هفت‌ماه ٚ قبل ۊنه بنويشته. نؤمه ٚ مئن گه ايمه چه ٚ «خۊداحافظي ٚ نؤمه»' مأرۊفا بؤ، گوارا ضمن ٚ تأکيد ٚ بر خۊ همبستگي کۊباٰ انقلاب ٚ همرأ، اعلام بؤگۊد گه قصد دأره کيشور-ه ترک بؤنه تا دئه-ممالک ٚ انقلابي کالنجارؤن ٚ مئن مشارکت بؤنه. ۊن هيته‌أني خۊ تمؤم ٚ مناصب-ه دؤلت ؤ کۊباٰ کؤمؤنيست ٚ حزب ٚ مئن رهأ بدأ ؤ استعفا بدأ ؤ کۊباٰ ايفتخاري شهروندي‌ئه ني کنأر بيگئنت.<ref>[https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refGuevara1965 Guevara 1965]</ref>

== سربس ==

=== ارجاعان ===
