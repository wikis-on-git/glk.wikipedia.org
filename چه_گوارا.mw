{{دؤجئه وانويس نشؤن}}
{{زيوشنامه جعبه
|نام=ارنستؤ رافائل گوارا
|تصویر=CheHigh.jpg
|تاتايي تؤضيح=اؤسطۊره‌اي چريک
|بمردن ٚ رۊج=۱۹۶۷ ٚ اؤکتبر ٚ ۹ (۳۹ سال)
|فعاليت ٚ زمينه=پيجشک، چريک، نويسا
|بزارۊج=۱۹۲۸ ٚ ژۊئن ٚ ۱۴
|بزاجيگا= رؤساريؤ، سانتا فه، [[آرژانتين]]
|بمردن ٚ جيگا=لا ايگرا، بۊليوي
|مدفن=سانتا کلارا، [[کۊبا]]
|همسر= هيلدا گاديا آکؤستا (۱۹۵۹-۱۹۵۵){{سخ}}آلیدا مارچ (۱۹۶۷-۱۹۵۹)
|زاکان= ۵
|ايمضا=File:CheGuevaraSignature.svg
|والدین=ارنستو گوارا لینچ
سلیا دئه لاسرنا
|اندازه‌تصویر=
|باخي نامان=چه‌، چه گوارا، اِل چه}}

'''ارنستؤ چه‌گوارا''' ([[ايسپانيايي زوؤن|ايسپانيایي]] مئن: Ernesto Che Guevara) [[آرژانتين]] ٚ مئن ٚ بچئه بؤبه ٚ پجشک، چريک، ديپلؤمات، مارکسيست ؤ کۊبا ٚ انقلاب ٚ أصلي کسؤن ٚ جي بؤ. اۊن یته جوؤن ٚ دؤنش‌یؤمۊج (پجشکي رشته مئن) بؤ ؤ [[نسايي آمريکا]] مئن سفر گۊد ؤ خلک ٚ فقر، [[ويشتايي|وشنأیي]] ؤ ناخۊشي دئن ٚ دؤني کالنجار ٚ رۊحيه اۊن ٚ مئن قۊوت بگيت. اۊن أوول گؤآتمالا ٚ ايجتماعي اصلاحات-ه گه خاکؤبؤ آربنز ٚ ریاست جمهۊري ٚ دس بنا بؤبؤ' گلأکت، ولي خلي دنکت گه سیا (سي‌ئی‌آ) ٚ سازمؤن ٚ کۊدتاٰ همرأ گه یۊنایتد فرۊت ٚ حمایت ٚ ره، ترتيب بدأ بؤبؤ ٚ دؤني آربنز مجبۊرابؤ کنار بؤشۊن ؤ اي تفاق گوارا ٚ سياسي ايدئؤلؤژ-ئه تثبيت بؤگۊد. ايمه [[مکزیکو سیتی|مکزیکؤسيتي]] مئن راؤل ؤ فيدل کاسترؤ ٚ همرأ ملاقات بؤگۊد ؤ اۊشؤن ٚ ۲۶ ژۊئيه ٚ قيام-ه ملحق بؤبؤ ؤ بؤشؤ کۊبا؛ اي قيام ٚ هدف فۊلخنثيؤ باتيستا (کۊبا ٚ ديکتاتؤر گه آمريکاٰ یجؤنایي ایالات ٚ تحت ٚ حمایت بؤ) سرنگۊن گۊدن بؤ. گوارا خلي زيۊ انقلابيۊن ٚ مئنأ محبۊب بؤبؤ ؤ دۊوؤمي فرمانده ٚ درجه' هأگيت. اۊن دۊ سال چريکي کالنجارؤن (علیه ٚ باتيستا) گه کۊبا ٚ انقلاب ٚ باعث بؤبؤ ٚ مئن پۊر مؤهم ؤ مؤثر بؤ. چه‌گوارا ألؤنه دۊنیاٰ مئن یته حماسي نماد عامه ٚ دابؤن ٚ مئن شنأخته‌بؤبؤ هيسه.

انقلاب ٚ پسي، گوارا جديد ٚ دؤلت ٚ مئن ددار کليدي نخشؤن ٚ مسئۊل وکت گه من‌جۊمله تجديد ٚ نظرات ٚ بررسي، أفرادي گه انقلابي دادگه'ن ٚ مئن به جنایت ٚ جنگي محکۊم بؤبؤن-ه تيروارؤن، کۊبا ٚ سوادآمۊجي نهضت ٚ رهبري، فعاليت به ۊنوان ٚ مللي بانک ٚ رئيس، کۊبا ٚ مؤسلح ٚ قۊوا' یؤمۊجشي کارکيا ؤ کۊبا ٚ سۊسياليسم ٚ نماینده بين‌المللي سفرؤن ٚ مئن-ه گۊته شأنه. ايته‌چي مؤقعيتؤن اۊن-ه قادر گۊد تا مهم ٚ مسائل ٚ مئن فی‌المثل کۊبا ٚ شبه‌نظامئن-ه تعليم گه خۊکؤن ٚ خليج-ه حمله بؤن ٚ مئن مؤفق بؤن ؤ [[شؤروي]] هسته‌اي بالستيک ٚ مۊشکؤن ٚ اينتقال کۊبا' گه منجر به کۊبا ٚ مۊشکي بحران ۱۹۶۲ ٚ مئن وکت، محوري نقش دأشته بۊن. هيتأني اۊن یته خؤجير ٚ نويشتنکس ؤ خاطره‌نويسا بؤ ؤ اۊن ٚ نؤمي آثار ٚ جي چريکي جنگ ٚ رانما ؤ ماتؤرسيکلت ٚ خاطرات-ه شأنه نؤم بؤردن. اۊن ٚ مطالعات ؤ تجربيات مارکسيسم-لنينيسم ٚ سر اۊن-ه اي باور-ه برسأدنئه گه سۊوؤمي جهان ٚ پسأکتن ؤ وابستگي، أمپراليسم، نئؤئستعمار ؤ انحصاري سرمایه‌داري ٚ دؤني هيسه ؤ چاره، پرؤلتري انترناسيۊناليسم ؤ جهاني انقلاب هيسه. چه‌گوارا ۱۹۶۵ ٚ مئن صدۊر ٚ انقلاب ٚ دؤني کۊبا' رهأ بدأ؛ أوول کؤنگؤ ٚ مئن سيمباٰ قيام-ه گلأکت ؤ نامؤفقي پسي، خۊ هأکش‌وکش-ه بۊليوي مئن سرأگيت ولي اۊ کيشور ٚ أرتش سي‌ئی‌آ سازمؤن ٚ بال زأن ٚ همرأ گورا' بگيت ؤ به سۊرعت اعدام بؤگۊد.

نظرات، گوارا ؤ اۊن ٚ ميراث ٚ سر متفاوته؛ اۊن یته جرگه ٚ ره مؤحترم ؤ اۊ یته جرگه ٚ ره منفۊر هيسه ؤ اي تناقص-ه شأنه پۊر تيندار ٚ زيندگي‌نؤمه'ن، خاطرات، مقالات، مۊستندؤن، مزقؤنؤن ؤ فيلمؤن ٚ مئن دئن. گوارا ٚ شهادت؛ یته تۊغامندانه ندا، کالنجار گۊدن اختلاف ٚ طبقاتي ٚ همرأ ؤ اۊن ي تلاش نئؤانسان ٚ خلق ٚ ره گه ماددي مشوقه'ن ٚ جا أخلاقي أهداف ٚ دؤني حرکت کۊنه اۊن-ه، چپ ٚ قيامؤن ٚ نماد ؤ ؤلگۊ چاؤده. ولي راستگراٰن اۊن-ه به اقتدارگرایي ؤ خؤشۊنت سياسي رقبا همرأ متهم کۊنن. اي اختلافات ٚ وؤجۊد ٚ همرأ تایم ٚ مجله اۊن-ه بيستؤمي ٚ قرن ٚ تأثيرنأنکس‌ترینؤن ٚ ۱۰۰ نفره ٚ ليست ٚ مئن دنأ دأره. هيتأني مريلند ٚ مؤسسه ٚ هۊنر ٚ دؤنشگه ٚ قؤلي، اۊن ٚ تاتایی گه [[آلبرتؤ کؤردا]] بگيته'ره ؤ اؤسطۊره‌اي چريک نؤم دأره، جهؤن ٚ معرۊف‌ترين تاتايي هيسه.

== نسایي آمريکا ٚ وضعيت گواراٰ پيشي ==
لاتين ٚ آمريکا (تقريبن هۊ آمريکای ٚ جنۊبي ٚ حدۊده' گۊنن گه کليسا آمريکا ٚ ايسپانيایي زوؤنؤن ٚ منظقه' ني شامل بۊنه) بيستؤمي ٚ قرن ٚ أوولي نيمه ٚ مئن، انقلابي ؤ اصلاح‌طلب ٚ قيامؤن ؤ کالنجارؤن-ه شاهد بؤ. [[مکزیک|مکزيک]] ٚ ۱۹۱۰ ٚ انقلاب، تۊنه اي قيامؤن ٚ أوولي بؤبۊن ؤ اي قيامؤن، آمريکا ٚ مردۊمي ائتلاف، پرؤ ٚ مئن ؤ دمؤکرات ٚ حرکت ونزؤئلا مئن ٚ مۊسؤنچي ٚ قیامؤن ٚ همرأ دۊمباله بگيت. اي قيامؤن ٚ أهداف سياپۊس آدمئن، فقرا، بي‌سوادؤن ؤ استثمار بؤبؤکسؤن ٚ وضعيت ٚ بئیتراؤدن بؤن. ولي هندئه، حاکم ٚ طبقه قوي بؤ ؤ تۊنس خۊ وضعيته بدأره، آمريکا ٚ یجؤنایي ايالات، تغير ٚ همرأ مۊخالف بؤ ؤ هيتأني قاره ٚ خلک ٚ مئن اطاعت ؤ تابعيت ٚ حس دؤبؤ؛ هيندؤني، تغير ٚ چاؤدن ٚ روند کۊندأکۊندي پيش شؤ.<ref>Wright 2000, pp. xi–xii</ref>

آرژانتين ٚ مئن، نظامي قۊوا ۱۹۴۳ ٚ مئن کۊدتا بؤدن ؤ نتيجتا، قۊدرت خؤآن پرۊن' برسئه. أوول دۊ سال ٚ مئن رياست جمهۊري اۊن ي سطح ٚ رفاه ؤ حؤقۊق ٚ جؤر شؤن ٚ همرأ همرا بؤ ولي جهؤنی وقایع، آرژانتين ٚ مئن باعث ٚ بحران بؤبؤ؛ دۊوؤمي جهاني ٚ جنگ ٚ پسي، آمريکا مارشال ٚ طرح-ه کؤمؤنيسم ٚ عليه [[اۊرۊپا|اۊرۊپاٰ]] مئن بنا بگيت. من جۊمله مارشال ٚ طرح ٚ أقسام، اۊرۊپا مؤرد ٚ نياز ٚ غله تهيه بؤ گه باعث بۊنأ بؤ آرژانتيني گه اقتصاد اۊن ي مبتني بر کشاورزي بؤ، خۊ أصلي بازارؤن-ه چيکأده. شهردؤبؤرؤن ٚ جمعيت ٚ جؤر شؤن أني کشاورزي صادرات ٚ سر أثر بنأ چؤن محصۊل ٚ مصرف کيشور ٚ مئن جؤر بؤشؤ بؤ. اصلي کالاٰن ٚ دنئه‌بؤن ۱۹۴۹ تا ۱۹۵۲ ٚ مئن باعث ٚ قيمتؤن ٚ جؤر شؤن بؤبؤ ؤ دسأخر  پرۊن ٚ قۊدرپ ۱۹۵۵ ٚ مئن یته نظامي کۊدتا همرأ بکت ؤ تبعيد بؤبؤ.<ref>Lewis 2001, pp. 93–107</ref>
[[فاىل:Buzga.jpg|بندانگشتی]]
کۊباٰ مئن فۊلخنثيؤ باتيستا یته کۊدتاٰ همرأ ۱۹۵۲ ٚ مئن قۊدرت-ه چيکأگيت ؤ نظامي ديکتاتؤر-ئه بنا بگيت. هۊ زمت، کشور ٚ جمعيت ٚ يک سۊوؤم فقير محسۊب بؤن ؤ طبقه‌ی ٚ متوسط ناراضي ؤ ناراضي تر بؤدؤبؤن؛ رژيم ٚ حاکم مردۊم ٚ ور سرکۊتۊنا ؤ فاسد محسۊب بؤ ؤ خلک-ه خۊ همرأ بيگؤنه چاؤده بؤ. اۊ عهد، کۊبا ۶/۳ ميلیۊن جمعيت دأشت. اي کشور ٚ تؤليد ٚ ناخالص ٚ سرانه لاتين ٚ آمريکاٰ مئن سۊوؤمي مقام-ه دأشت، أمما جير ؤ فقرا ٚ طبقه ؤ حاکمه ؤ ثروتمندؤن ٚ طبقه ٚ مئنأ پۊر اختلاف دؤبؤ. کۊبا ٚ خۊرخؤس، پيلا زمي‌دارؤن ٚ چيک دؤبؤ گه کشاورزي محصۊلات-ه صادرات ٚ مئن دؤبؤن. زيويش ٚ سطح ٚ اختلاف هاوانا ؤ دئبأخي مناطق ٚ مئنأ ؤ هيتأني شهري ؤ رۊستایي ٚ مناطق ٚ مئنأ قشنگ مشخص بؤ.<ref>Staten 2005, pp. 80–81</ref>

== زيندگي ٚ أوایل ==

=== أصل ؤ نسب ===
ارنستؤ گوارا، ارنستؤ گوارا لينچ ؤ سليا دئه لاسرنا ٚ پئنشته وچه ٚ مئن ٚ أوولي ٚ وچه بؤ، اۊن ۱۹۲۸ ٚ ژۊئن ٚ ۱۴ ٚ مئن آرژانتين ٚ رؤساريؤ ٚ مئن یته جؤر ٚ طبقه خؤنواده ٚ مئن بچئه بؤبؤ.<ref>https://upload.wikimedia.org/wikipedia/commons/7/78/Ernesto_Guevara_Acta_de_Nacimiento.jpg</ref> گوارا‌ ٚ پئر صنأتگر ؤ مئمار بؤ. اۊن مئماري رشته مئن تحصيل بؤده بؤ ولي هرگيز مؤفق نؤبؤ خۊ مدرک-ه هأیره. گوارا ٚ پئر ايسپانيایي نسب ؤ اۊن ٚ مار أني [[ايرلند|ايرلندي]] نسب دأشت<ref>Harris 2010, pp. 1</ref> ؤ نسل اۊن ي، لۊئيس ماريا پرالتا (ثروتمند ٚ زمي‌دار ؤ سن خؤزه کاليفرنيا ٚ شهردار، نؤنزهؤمي قرن ٚ أوایل ٚ مئن)' رسئه. خؤآن آنتؤنيؤ گوارا، چه‌گوارا ٚ پئر ٚ پيلاپئر، آرژانتين-ه طيلاٰ دؤني رهأ بدأ تا بؤشۊن کاليفرنيا، اۊیه یته مکزيکي زنکه همرأ ايزدواج بؤگۊد. ۊشؤن ٚ وچه، رؤبرتؤ گورا کاسترؤ، کاليفرنياٰ مئن بچئه بؤبؤ ؤ آرژانتين-ه وگردس. رؤبرتؤ گوارا، آنا ايزابل لينچ ٚ همرأ گه آرژانتين ٚ شي بؤ ولي ايرلندي نسب دأشت، ازدواج بؤگۊد ؤ گوارا ٚپئر ايشؤن ي وچه بؤ.<ref>Guevara Lynch 2007, pp. i. "The father of Che Guevara, Ernesto Guevara Lynch was born in Argentina in 1900 of Irish and Basque origin."</ref> گوارا ٚ پئر، گوارا ٚ جؤنب ؤ جۊش  ٚ دؤني، بؤگۊت گه: «چيزي گه خأن بؤدؤنين، اينه گه مي پسر ٚ رگؤن ٚ مئن، ايرلندي شۊرشئن ٚ خۊن دره.<ref>Lavretsky 1976</ref>

سليا دئه لاسرنا ئي ليوزا، ارنستؤ گوارا ٚ مار، یته ثروتمند ٚ خاندؤن گه ايسپانيایي نسب دأشتن ٚ مئن پيلاوابؤبؤ بؤ. اۊن جۊوؤني ٚ مئن خۊ پئر ٚ مار-ه أز دس بدأ ؤ ۲۱ سالگي ٚ مئن (هۊ سالي گه ارنستؤ بچئه بؤبؤ) یته پيلا ارثيه اۊن-ه برسئه. سليا دئه لاسرنا یته دؤخترانه [[کاتؤليک]] ٚ مدرسه ٚ مئن فارغ‌التحصيل بؤبؤ بؤ.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#CITEREFHarris2010</ref> گوارا ٚ نؤم شناسنؤمه ٚ مئن «ارنستؤ گوارا» بؤ، ولي گلف «دؤ لا سرنا» ؤ «ينچ» ٚ پسوندؤن ٚ همرأني بنويشته بؤبؤ نأ.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refLavretsky1976</ref>
[[فاىل:Chefamily.jpg|بندانگشتی|گوارا (چپ ترين) ؤ اۊني خانواده ۱۹۴۴ ٚ مئن]]
گوارا ٚ بچئه بؤن ٚ جي خلي نۊگذشته بؤ گه خانواده اۊن ي گوارا ٚ پئر ٚ کار ٚ دؤني سان ازديرؤ-ؤ نقل ٚ مقر  بؤدن. هۊ شهر ٚ مئن بؤ گه ارنستؤ ٚ والدين بفأمسن اۊن [[آسم]] دأره. اۊن ٚ درمؤن گۊده مننسن ٚ پسي، مجبۊرابؤن آو ؤ هواٰ دؤني آلتا گراسيا-آ (کۊردؤباٰ اۊستؤن ٚ مئن، آرژانتين ٚ وسط واقع بؤبه) هندئه نقل ٚ مکؤن بؤنن. گوارا ؤ اۊن ي دۊته خاخۊر ؤ برأرؤن هۊ شهر ؤ ايمه هۊ اۊستؤن ٚ مرکز ٚ مئن پيلاوابؤن؛ اۊ منطقه ٚ خۊشک ٚ هوا گوارا ٚ وضعيت ٚ بهبۊد ٚ مئن مؤثر واقع بؤبؤ ولي آسم اۊن-ه تا اۊن ٚ زيويش ٚ آخر رهأ ندأ. گوارا ٚ گۊد چپ‌خۊ عقاید دأشتن ؤ همدؤنی، اۊن سنين ٚ کم ٚ جي مۊختلف ٚ سياسي مکاتب ٚ همرأ آشنا بؤبؤ<ref>http://www.time.com/time/printout/0,8816,872604,00.html</ref> ؤ «احساس ٚ نزيکي گۊدن فقراٰ همرأ (اۊجۊر گه اۊ زمؤن اۊن ٚ اطرافئن گۊتن)» اۊن ٚ مئن شکل بگیت.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refKellner1989</ref> اۊن ٚ پئر جمهۊري طلبؤن ٚ سرسخت ٚ طرفدارؤن ٚ جي، اسپانيا ٚ داخلي جنگ ٚ مئن بؤ ؤ أغلب خۊ خؤنه ٚ مئن جنگ ٚ مجرۊح بؤبؤ سالداتؤن ٚ جي پذيرایي گۊد.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refAnderson1997</ref>

با اينگه آسم ٚ شديد ٚ حملات گورا-آ أذیت گۊد، ورجشي رشته'ن ٚ مئن من‌جۊمله [[سيناو]]، فۊتبال، گؤلف ؤ تيرتوأدأن ٚ مئن مؤفقيت-ه برسئه ؤ هیتأنی دۊچرخه‌سواري ٚ مئن خلي استقامت دأشت.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refSandison1996</ref> اۊن ۱۵ نفره ٚ راگبي‌ئه خلي خۊش دأشت<ref>http://www.telegraph.co.uk/sport/columnists/brendangallagher/2322711/Argentine-rugby-inspired-by-Che-Guevara.html</ref> ؤ فلای‌هاف ٚ پۊست ٚ مئن، بؤئنس آیرس ٚ دؤنشگه ٚ باشگاٰ ره کاکي گۊد.<ref>http://www.telegraph.co.uk/sport/columnists/brendangallagher/2322711/Argentine-rugby-inspired-by-Che-Guevara.html</ref> اۊن ٚ خشن ؤ تهاجمي ٚ سبک ٚ دؤني راگبي ٚ مئن، اۊن ٚ نؤم-ه فۊسر (ترکيبي أز خشن ؤ اۊن ٚ مار ٚ فاميلي یأني دئه لاسرنا)<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refAnderson1997</ref> بنأبؤن. انريکه مارتين، گوارا ٚ نؤجوؤني ٚ رخابؤن ٚ جي، اۊن-ه «واقعي دۊست، کۊمک‌احتياج بؤن ٚ مؤقؤ» یاد هأوره ؤ گۊنه گه «هرگيز عصبانيت اۊن ي دۊ دئقه ٚ جي ويشتر دکشئه ننأبؤ». گوارا وختي نؤجوؤن بؤ پئر ؤ مار اۊني کسن ٚ جي سيفا وابؤن.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#CITEREFHarris2010</ref>

=== گواراٰ فکري ؤ أدبي گرایشؤن ===
گوارا [[شطرنج]]-ه خۊ پئر ٚ جي بيؤمۊت ؤ ۱۲ سالگي جي شطرنج ٚ محلي مسابقات ٚ مئن شرکت گۊد. بلۊغ ٚ دؤره ؤ زيندنگي ٚ طۊل ٚ مئن شئر-ه، خصۊصا پابلؤ نرۊدا، جان کيتس، آنتؤنيؤ ماچادؤ، فدريکؤ گارسيا لؤرکا، گابريلا ميسترال، سزار وایهؤ ؤ والت ویتمن ٚ آثار-ه خلي خۊش دأشت. اۊن تۊنس «اگر...» ٚ شئر-ه رؤديارد کيپلينگ ٚ شي ؤ «مارتين فيرؤ» خؤزه هرناندز ٚ شئه حفظکه بؤخؤنه.<ref>Hart 2004, p. 98.</ref> گوارا ٚخؤنه ٚ مئن حدۊد ٚ سۊ هزار جلد کيتاب دؤبؤ گه اۊن-ه اي ايمکؤن-ه دأ گه به ۊنوان ٚ یته مشتاق ٚ کتاب‌خؤن، مختلف ٚ نويساٰن ٚ آثار-ه مطالعه بؤنه. اۊن ٚ مؤرد ٚ علاقه نويشتنکسؤن، کارل مارکس، ويليام فاکنر، اميليؤ سالگاري، آندره ژيد ؤ ژۊل ورن بؤن<ref>Haney 2005, p. 164.</ref> ؤ هيتأني، جواهر لئل نهرؤ، آلبر کامؤ، فرانتس کافکا، ولاديمير لنين، ژان پل سارتر، فريدريش انگلس، آناتؤل فرانس، اچ. جي. ولز ؤ رابرت فراست-ه ني خۊش دأشت.<ref>(Anderson 1997, pp. 37–38).</ref>

چه چۊن کۊچئه‌کي جي پۊر مطالعه دأشت ؤ بأضي پيلا کسؤن ٚ نظریات-ه خۊش وئیته بؤ، دؤنش‌مۊجؤن ٚ همرأ ورس-بنيش دأشت ؤ گاگلف اۊن ٚ اطلاعات ٚ جؤر دؤبؤن بأضي دؤنش‌مۊجؤن-ه أذیت گۊد، ولي کلاً ۊشؤن ٚ همرأ خۊجير ٚ ئرتباط دأشت. یه رۊ یته دؤنش‌مۊجؤن ٚ جي گوارا جي سؤال کۊنه گه «چره یته سياسي حئزب-ه مؤلحق نؤبۊني؟» چه جوؤدأدنه «أگه تي گب ٚ ليم اينه گه دکم خياوؤن تا مره راحت بؤکۊشن هيچ‌وخت اي کار-ه نؤنم، مۊ وختي اي کار-ه کۊنم گه مي دس أسلحه دؤبۊن.»

سند ٚ جؤر شؤن ٚ همرأ، گوارا لاتين ٚ آمريکا ٚ نويساٰن-ه، اۊراسيا کيرؤگا، چيرؤ آلگريا، خؤرخه ايکازا، رؤبن راديۊ ؤ ميگل آنخل آستؤرياس-ه علاقه پیدا گۊد. اۊن خۊ مؤرد ٚ علاقه نويشتنکسؤن ٚ ايده'ن-ه خۊ دفترچه ٚ یادداشت ٚ مئن ثبت بؤگۊد؛ من‌جۊمله بۊدا ؤ أرسطۊ ٚ تحليلي تشريحات، برتراند رابل ٚ تحليل تۊغا ؤ وطن‌پرستي ٚ سر، جک لندن ٚ نظريات جامئه ؤ نيچه ٚ نظريات مرگ ٚ سر-ه. اۊن هيته‌أني زيگمۊند فرؤید-ه خۊش وئیته بؤ یؤ مختلف ٚ مؤضۊعات ٚ سر خاو ؤ ليبيدؤ تا خؤدشيفتگي ؤ اديپ ٚ ۊقده ٚ ره، ۊن-ه ارجاع دأ. مؤرد ٚ علاقه رشته'ن اۊن ي [[فلسفه]]، رياضيات مأندسي، سياسي ؤلۊم، جامئه‌شينأسي، تاريخ ؤ باستؤن‌شينأسي بؤن.<ref>Sandison 1996, p. 10.</ref>

یته محرمؤنه گؤزارش ٚ مئن سياٰ سازمؤن ٚ جي ۱۹۵۸ ٚ فوريه ٚ ۱۳ ٚ مئن، گه گواراٰ علایق ٚ سر أنجؤم بئیته ٚ مئن بنويشته نيأ: «اۊن خۊب مطالعه بؤگۊد دأره» ؤ ايمه گۊنه «چه‌گوارا به ۊنوؤن ٚ یته لاتين نسبتا منورالافکار هيسه».<ref>Ratner 1997, p. 25.</ref>

=== ماتؤرسيکلت ===
[[فاىل:CheOnRaft1952.jpg|بندانگشتی|ارنستؤ گوارا ؤ آلبرتؤ گرانادؤ، آمازۊن ٚ رۊخؤنه ٚ ور]]
۱۹۴۸ ٚ مئن گوارا، تحصيل پجشکي ٚ رشته ٚ مئن ٚ ره بؤئنۊس آیرس ٚ دؤنشگه ٚ مئن بؤشؤ. عطش اۊن ي دۊنیا-آ مۊتن ٚ ره باعث بؤبؤ دۊ مرت موقتا دؤنشگه' رهأ بده تا سفر بؤشۊن؛ سفرؤني گه اۊن ٚ نظر-ه نسبت به خؤره ؤ لاتين ٚ آمريکا ٚ سياسي وضعيت أساسا تغير بدأ. گواراٰ خۊ أولي سفر-ه ۱۹۵۰ ٚ مئن سرأگيت ؤ ۊن تنأکه خۊ دۊچرخه گه ۊن ٚ سر یته کۊچئه ٚ ماتؤره نصب بؤده بؤ ٚ همرأ، ۴۵۰۰ کيلؤوميتر-ه آرژانتين ٚ کليسایي ٚ واوينؤن ٚ مئن سفر بؤگۊد.<ref>Anderson 1997, p. 59–64.</ref> هندئه ۱۹۵۱ ٚ مئن یته ۹ ماهه ٚ سفر ٚ مئن ۸۰۰۰ کيلؤمتر-ه نسایي ٚ آمريکاٰ مئن ماتؤرسيکلت ٚ همرأ طی بؤگۊد. اي سفر ٚ ره، ۊن یه سال تحصيل ٚ جي مرخصي بٚیته بؤ ؤ قصد دأشت خۊ رفيق آلبرتؤ گرانادؤ ٚ همرأ، داوطلبؤنه دۊ هفته آمازۊن ٚ رۊخؤنه ٚ کرانه ٚ مئن، پرؤ ٚ جذامئن ٚ همرأ سان پابلؤ ٚ مئن بئسه.<ref>Anderson 1997, pp. 83.</ref> اي سفر ٚ مئن چه ؤ اۊن ٚ رفئق مسير ٚ مئن کار گۊدن تا خۊ احتیاجات-ه برطرف بؤنن ؤ ايمه هندئه را دکت نأبؤن. [[شيلي]] ٚ مئن، چاکؤیماتا ٚ مٚرس ٚ مأدن ٚ مئن مأدنچئن ٚ کار ٚ شرایط گوارا' عصباني ؤ شبؤنه ٚ ديمأديمي آتاکاماٰ بيابؤن ٚ مئن یته تحت ٚ تعقيب ٚ کؤمؤنيست ٚ زؤج ٚ همرأ گه حتي یته پؤتۊ ني ندأشتن، اۊن-ه متأثر بؤگۊد؛ گوارا ايشؤن-ه «کاپيتاليستي استثمار ٚ گۊشت ؤ خۊن ٚ جي قربانئن» تؤصيف بؤگۊد.<ref>Anderson 1997, pp. 75–76.</ref> ۊن هيتأني ماچؤپيچؤ ٚ جؤرأ مئن، شديد ٚ فقري گه رۊستایي ؤ ديۊرأکته مناطق ٚ مئن دؤبؤ ٚ همرأ مواجه بؤبؤ. ۊیه کشاورزؤن سرمایه‌دار ٚ ملکؤن ٚ کۊچئه ٚ زمينؤن ٚ سر کار گۊدن.<ref>Kellner 1989, p. 27.</ref> سفر ٚ ادامه ٚ مئن، رفاقت جذامئن ٚ ؤردۊگاٰ حاضرؤن ٚ مئنأ ۊن ٚ سر أثر بنأ ؤ بؤگۊت: «والاترين اينسؤني ٚ یجؤنایي ؤ وفاداري ايته‌چي تنها ؤ ناؤميد ٚ أفراد ٚ مئنأ پديدار بۊنه».<ref>Kellner 1989, p. 27.</ref> گوارا ماتؤرسيکلت ٚ خاطرات-ه اي سفر ٚ مئن بنويشت. اي أثر ايمه نيؤیؤرک تایمز ٚ پرفؤرۊش‌ترين کتب ٚ ليست ٚ مئن دکت ؤ ۲۰۰۴ ٚ مئن یته فيلم هي نؤم ٚ همرأ ؤ بر أساس ٚ اۊن چاؤدن بؤبؤ گه جوایزي ني هأگيت.<ref>#38 Paperback Nonfiction on 2005-02-20</ref>
[[فاىل:Che Guevara-Granado - Mapa 1er viaje - 1952.jpg|بندانگشتی|گواراٰ سفرؤن ۱۹۵۲ ٚ مئن، سۊرخ ٚ فلش هوایي مسيرؤنه نۊشؤن دنه]]
گوارا ۲۰ رۊز ٚ مئن آرژانتين، شيلي، پرؤ، اکوادؤر، [[کلمبیا|کلمبيا]]، ونزؤئلا، پاناما ؤ ميامي‌ئه بؤشؤ ؤ ايمه بۊئنۊس آیرس-ه وگرس.<ref>http://miamiherald.typepad.com/cuban_colada/2008/07/che-guevara-spe.html</ref> سفر ٚ ايتمام ٚ مئن، لاتين ٚ آمريکا' سيفا‌ ملل ندئه‌نأبؤ؛ بلکي ۊن-ه واحد ؤ یته استراتژي ٚ نيازمند قاره' رها چاکۊني ٚ ره دؤنس. لاتين ٚ آمريکا، منطقه‌اي بدۊن ٚ مرز ؤ مؤشترک ٚ ميراث-ه دارا بؤ ؤ اي أمر اۊن ٚ انقلابي ٚ کۊنشؤن ٚ سر آتي ٚ سالؤن ٚ مئن أثر بنأ. گوارا آرژانتين-ه وگرسن ٚ پسي خۊ تحصيلات-ه تۊمؤنأگۊد ؤ ۱۹۵۳ ٚ ژۊئن ٚ مئن خۊ دۊکترا' هأگيت.
گوارا ايمه بؤگۊت مي اي سفرؤن لاتين ٚ آمريکاٰ مئن باعث بؤبؤ ۊن «فقر، وشنأیي ؤ ناخۊشي» ٚ همرأ نزيک ٚ تماس دأشته‌بۊن؛ مسائلي گه سبب بۊنه والدين «کمبۊد ٚ پۊل ٚ دؤني مننسه‌بۊن خۊ وچه' مداوا بؤنن» ؤ پئر به دليل ٚ «بؤهت ٚ ناشي وشنأیي ؤ مستمر ٚ مجازات ٚ جي» وچه چيکأشؤن-ه بي‌أهميت دئه. گوارا ٚ بؤتأر ٚ طبق، اي تجارب باعث بؤبؤ ۊن نتيجه بئیره گه «اي أفراد-ه بال زأن» ٚ ره، وأني پجشکي ٚ حؤزه' ترک بؤنه ؤ سياسي ٚ مسلحانه کالنجار ٚ صحنه مئن دکه.<ref>Anderson 1997, p. 98.</ref>

== گۊآتمالا، آربنز ؤ یۊنایتد فرۊت ==
۱۹۵۳ ٚ ژۊئيه ٚ ۷ ٚ مئن، گوارا هندئه سفر-ه سرأگيت. اي مرت [[بۊليوي]]، پرؤ، اکوادؤر، پاناما، کاستاريکا، نيکاراگؤئه، هندارۊس ؤ السالوادؤر-ه. ۱۹۵۳ ٚ دسامبر ٚ ۱۰ ٚ مئن، گۊآتمالاٰ را را دکتن ٚ پيشي، گوارا، سان خؤزه ٚ جي کاستريکاٰ مئن پیؤمي خۊ عممه ٚ ره «بئاتريز» برسأدنئه ؤ ۊن-ه خۊ أحوال ٚ جي واخبراگۊد. ۊن نؤمه ٚ مئن خۊ سفر ٚ جي یۊنایتد فرۊت ٚ کمپاني ٚ قلمرؤ ٚ مئن بنويشت ؤ بچربؤنه گه قانع بؤبه گه ۊشؤن ٚ کاپيتاليستي ٚ نظؤم شرير هيسه.<ref>Anderson 1997, p. 126.</ref> ۊن اي تهاجمي ٚ لحن ٚ همرأ خأس خۊ محافظه‌کارتر نزديکؤن-ه برمأنه. نؤمه ٚ آخرسر، گوارا ژۊزف استالين ٚ عکس-ه گه تازگي بؤمۊرده بؤ، قسم یاد کۊنه تا اي «ؤختاپۊسؤن» ٚ مؤغۊب بؤن ساعتي چؤم نزنه.<ref>Taibo 1999, p. 31.</ref> هۊ ماه ٚ مئن، گوارا گۊآتمالا' برسئه؛ ۊجه رئيس‌جمهۊر «خاکؤبؤ آربنز» گه یته دمؤکراتيک ٚ انتخابات ٚ مئن دؤجئن بؤبؤ بؤ، خأس چنته اقدامات ٚ همرأ أرضي اصلاحات ٚ مۊسؤنچي لاتيفۊنديست (پيلا کأشته‌شا ؤ ورزگري زمينؤن ٚ تعلق یته فرد ٚ ره) نظؤم ٚ قال-ه بکنه. نتيجتاً، آربنز یته وتأر ٚ برنؤمه' سرأگيته بؤ گه طی ٚ ۊن تمؤم ٚ وسيع ٚ أراضي ٚ بخشؤن گه تحت ٚ کشت نؤبؤن، مصادره ؤ اۊ کيشاورزؤني گه زمي‌زوار ندأشتن-ه، تعلق گيت. یۊنایتد فرۊت، منطقه ٚ پيلاترين زمي‌دار بؤ گه بقيه ٚ جي ويشتر تحت‌تأثير قرار گيته نأبؤ. آربنز ٚ دؤلت ۊشؤن ٚ شي ۰۰۰’۹۱ هکتار نکأشته زمي مصادره بؤگۊد. گوارا گه گۊآتمالا ٚ وضعيت ٚ جي راضي بؤ، تصميم بگيت هۊیه ساکن بؤبۊن تا «هرچي گه یته واقعي انقلاب-ه تبديل بؤن ٚ ره نياز هيسه'، دس پيداؤنه.<ref>Guevara Lynch 2000, p. 26.</ref>

گۊآتمالاسيتي ٚ مئن، گوارا، [[هيلدا گادآ آکؤستا|هيلدا گادآ آکؤستاٰ]] همرأ آشنا بؤبؤ. ۊن یته پرؤیي ٚ اقتصاددؤن بؤ گه به ۊنوؤن ٚ آمريکا ٚ مردۊمي ٚ ائتلاف ٚ چپ‌گرایانه ٚ جؤمبش (APRA)  ٚ أعضاٰ جي، سياسي ٚ روابط دأشت. گادا، گورا' آربنز ٚ دؤلت ٚ چنته بلندمرتبه‌ مقامات ٚ همرأ آشنا بؤگۊد. ۊن هيتأني یته گرۊپ کۊبا ٚ تبعيدئن ٚ جي گه به دليل ٚ شرکت، مؤنکاداٰ پادگؤن-ه حمله گۊدن ٚ مئن «سانتياگؤ د کۊباٰ مئن به تاريخ ٚ ۱۹۵۳ ٚ ژۊئيه ٚ ۲۷» گه فيدل کاسترؤ ٚ همرأ ارتباط دأشتن ٚ همرأ آشنا بؤبؤ. هي زمت بؤ گه گوارا خۊ مأرۊف ٚ لقب-ه، یأني [چه] «رایج ٚ دؤخؤندن ٚ حرف آرژانتين ٚ مئن مختلف ٚ معاني همرأ «سلام!»، «رفئق» ؤ غیره ٚ مۊسؤنچي»، مشهۊرا بؤ.<ref>Ignacio 2007, p. 172.</ref> گۊآتمالاٰ اقامت ٚ مؤقؤ، گوارا دئبأخي مئني آمريکا ٚ تبعيدئن ٚ جي ني بهره‌مند بؤبؤ. ايشؤن ٚ یکي، هلنا ليوا د هؤلست بؤ گه گوارا' تأمين ٚ غذا ؤ محل ٚ اسکان ٚ مئن یاري رسأنئه.<ref>https://web.archive.org/web/20200709013446/https://books.google.com/books?id=aCw19CUXpqkC&lpg=PA139</ref> د هؤلست، گوارا همرأ درباره خۊ رۊسيه ؤ چين ٚ سفرؤن مارکسيسم ٚ مطالعه ٚ ره بؤگۊ-بيشنؤ گۊدن ؤ هيتأني گورا یته شئر-ه «Invitación al camino» ٚ نؤمي‌' ۊن-ه تقديم بؤگۊد.<ref>https://web.archive.org/web/20200730153555/https://www.cubaheadlines.com/2007/11/26/7281/poetry_of_che_is_presented_with_great_success_in_guatemala.html</ref>

۱۹۵۴ ٚ مئی ٚ مئن یته محمۊله حاوي ٚ سۊوؤک ٚ تۊپخؤنه‌اي ٚ أسلحه‌ن، [[چکؤسلؤواکي]] ٚ کؤمؤنيستي ٚ کيشور ٚ جي، پؤرتؤ بارؤريۊس ٚ مئن آربنز ٚ دؤلت-ه تحويل دأن بؤبؤ.<ref>Immerman 1982, pp. 155–160.</ref> نتيجتاً، آمريکا ٚ ايالات ٚ متحده — گه ۱۹۵۳ ٚ سال ٚ جي مطابق ٚ رئيس‌جمهۊر ٚ دسسۊر دوایت آیزنهاور، آربنز-ه گئنتن ٚ دۊمبال دؤبؤ — راديؤو ؤ تبليغاتي ٚ بؤرؤشۊر ٚ کارأیتن ٚ همرأ، ضد ٚ آربنز، پرؤپاگاندا گۊآتمالا مئن تقويت ؤ ناشيناس ٚ هوامۊجؤن ٚ همرأ اۊ کيشور-ه بمب‌وارؤن بؤگۊد. <ref>Immerman 1982, pp. 161–163.</ref> ایالات ٚ متحده هيتأني یته جرگه گۊآتمالایي ٚ پناهندگان ؤ مؤزدۊران-ه کارلۊس کاستيلؤ آرماس ٚ رهبري همرأ جهت ٚ آربنز ٚ دؤلت ٚ خلع بال زأ. ژۊئن ٚ ۲۷ ٚ مئن آربنز استعفا بدأ.<ref>Gleijeses 1991, pp. 345–349.</ref> اين آرماس ؤ ۊن ٚ نيرؤن-ه گه CIA ٚ تحت ٚ حمایت بؤن، امکؤن ٚ پيش شؤن گۊآتمالاٰ را بدأ ؤ ۊشؤن ني یته نظامي ٚ خۊنتا ۷ ٚ ژۊئيه ٚ مئن را درگئنتن، گه آرماس-ه به ۊنوؤن ٚ رئيس ٚ جمهؤر دؤجئه. آرماس ٚ رژيم خۊ قۊدرت ٚ تحکيم ٚ ره، ۊشؤني گه ظن ٚ کؤمؤنيست بؤن دأشتن-ه، دسگير ؤ اعذام بؤگۊد، کارگري اتحاديه‌'ن-ه دؤبۊسئه ؤ بنأر ٚ أرضي ٚ اصلاحات-ه ملغي اعلام بؤگۊد.<ref>Gleijeses 1991, pp. 354–382.</ref>
[[فاىل:Che Guevara - 2do Viaje - 1953-55.png|بندانگشتی|گواراٰ سفرؤن ٚ نخشه 1953 تا 1956]]
گوارا' وأس گه آربنز ٚ دؤلت ٚ حيمایت ٚ ره، کالنجار بؤنه ؤ جوانان ٚ شبه‌نظؤمئن-ه گلأکت. ولي گرۊپ ٚ تعلل، ۊن-ه عصباني بؤگۊد ؤ نتيجتاً خۊ پجشکي ٚ وظایف-ه وگردس. کۊدتاٰ پسي، ۊن هندئه کالنجار ٚ ره داوطلب بؤبؤ أمما خلي دنکت گه آربنز، مکزيک ٚ سفارت ٚ پناهندگي ٚ پسي، خۊ خارجي ٚ حامئن ٚ جي تقاضا بؤگۊد کيشور-ه ترک بؤنن. گوارا ٚ هأکش‌وکشؤن مۊقاومت ٚ ره، کۊدتا ٚ حامئن ٚ توجه' جلب بؤگۊد ؤ ۊشؤن ۊن ٚ قتل ٚ ره برنؤمه دچئن.<ref>Kellner 1989, p. 32.</ref> هيلدا گادآ آکؤستاٰ دسگيري ٚ پسي، گوارا آرژانتين ٚ سفارت‌خؤنه' پناهنده بؤبؤ ؤ تا چن هفته بعد گه ۊن-ه ايجازه خرۊج کشور ٚ جي ؤ سفر مکزيک-ه بدأن، هۊیه بئسأ.<ref>Taibo 1999, p. 39.</ref>
آربنز ٚ کنأر شؤن ؤ آرماس ٚ راست‌گراٰ ديکتاتؤري ٚ تأسيس، آمريکا ٚ تصوير-ه به ۊنوؤن ٚ یته امپراليستي ٚ قۊدرت چه‌گوارا ٚ ذهن ٚ مئن تقويت بؤگۊد گه هر دؤلت ٚ همرأ گه خأسه‌بۊن لاتين ٚ آمريکا ؤ دئبأخي درحال ٚ تؤسعه ٚ کشورؤن ٚ اقتصادي ؤ ايجتماعي ٚ بي‌عأدالتئن-ه پایان بده همرأ، مۊخالفت کۊنه.<ref>Guevara Lynch 2000, p. 26.</ref> گوارا اۊ کۊدتاٰ باره گۊنه:

————————————————

لاتين ٚ آمريکا ٚ آخري انقلابي دمؤکراسي – خاکؤبؤ آربنز ٚ دؤلت – یجؤنایي ايالات ٚ سرد ؤ عمدي ٚ تهاجم ٚ دؤني ديشکس. کۊدتا ٚ آشکار ٚ رهبر، وزير ٚ خارجه، [[جان فاستر دالس]] بؤ، شخصي گه طی ٚ تصادفي نامحتمل، یۊنایتد فرۊت ٚ سهامدارؤن ؤ نماینده‌ن ٚ جي هيسه.<ref>Kellner 1989, p. 32.</ref>

————————————————

گوارا ٚ عقيده مبني بر اينگه [[مارکسيست]]ي گه مسلحانه ٚ کالنجار ٚ طريق ٚ جي محیا وکه ؤ مسلح ٚ خلک ۊن ٚ جي محافظت بؤنه، تنها راه ايته‌چي ٚ وضعيت ٚ اصلاح ٚ ره هيسه ني؛ کۊدتا ٚ پیامد ٚ مئن تقويت بؤبؤ. گادآ ايمه بنويشت «گۊآتمالا ٚ تفاقؤن بؤ گه بيلأخره ۊن-ه قانع بؤگۊد  گه مسلحانه ٚ کالنجار لازمه ؤ وأني أوولي ضربه' أمپراليسم-ه زأن. وختي گه اۊیه' ترک گۊد، اي مسئله ٚ جي اطمينان دأشت.»<ref>https://archive.org/details/cheguevara00sinc</ref>
== مکزيکؤسيتي ==
[[فاىل:Hilda Gadea y Che Guevara - Luna de miel - Yucatán 1955.jpg|بندانگشتی|چه‌گوارا ؤ هيدآ گادآ آکؤستاٰ ماه‌عسل، چين ايتزا مئن گه مکزيک ٚ مئن واقع بؤبه]]
گوارا ۱۹۵۴ ٚ سپتامبر ٚ ۲۲ ٚ مئن [[مکزیکو سیتی|مکزيکؤسيتئه]] بؤشؤ ؤ ؤمۊمۊمي ؤ أطفال ٚ بيمارستؤن ٚ آلرژي ٚ بخش ٚ مئن مشغۊل ٚ کار بؤبؤ.<ref>https://web.archive.org/web/20160817064607/http://ww2.educarchile.cl/UserFiles/P0001/File/biografia%20de%20ernesto%20guevara.pdf</ref> ۊن هيتأني پزشکي ٚ دانشکده ؤ مکزيک ٚ ملي مستقل ٚ دؤشگه مئن، طبابت ٚ سر سخنراني گۊد ؤ لاتينا ٚ خبر ٚ آژانس ٚ مئن به عنوان ٚ عکاس ؤ خبرنگار استخدام بؤبؤ.<ref>Kellner 1989, p. 33.</ref> ۊن ٚ أوولي ٚ زنکه هيلدا خۊ خاطرات ٚ مئن به عۊنوان ٚ «مي زيندگي چه ٚ همرأ» ذکر کۊنه گه مدتي گوارا تصميم دأشت به عۊنوؤن ٚ دۊکتر آفريقا مئن کار بؤنه ؤ فقري گه خۊ أطراف ٚ مئن دئه ۊنه شديداً آشفته بؤده بؤ.<ref>https://www.washingtonpost.com/wp-dyn/content/article/2008/10/09/AR2008100902413.html</ref> یه مرت، هيلدا متوجه ٚ گوارا علاقه نسبت به یته رختشۊر ٚ مؤسند ٚ زنکه' گه خۊ ٚ معالجه ٚ ره ۊ-نه مراجعه گۊد ؤ گوارا ۊن-ه «یداشؤر ؤ استثماربؤبؤر ترين طبقه ٚ نماینده» دؤنس، بؤبؤ. ايمه هيلدا یته شئر-ه پیدا بؤگۊد گه حاوي «کالنجار ٚ قؤل یته بىتر ٚ دۊنیا ره ؤ بىتر ٚ زيندگي تمؤم ٚ فقرا ؤ استثمار بؤبؤرؤن ٚ ره» بؤ ؤ چه ۊن-ه پیرزن-ه تقديم بؤگۊد.<ref>https://www.washingtonpost.com/wp-dyn/content/article/2008/10/09/AR2008100902413.html</ref>

اي مئنأ، گوارا خۊ دۊستئه نيکؤ لؤپز ؤ دئبأخي کۊبایي تبعيدئن گه گۊآتمالا مئن کسن ٚ همرأ ملاقات بؤده بؤن، تجديد بؤگۊد. ۱۹۵۵ ٚ ژۊئن ٚ مئن، لؤپز ۊن-ه رافائل کاسترؤ ٚ همرأ آشنا بؤگۊد؛ [[فيدل کاسترؤ]]،  ۲۶ ٚ ژۊئيه ٚ قيام-ه بنا بيته‌کس ؤ رهبر بؤ گه در حال ٚ یته تؤطئه' طرح‌‌شؤني فۊلخنثيؤ باتيستا ٚ ديکتاتؤرئه سرنگۊن گۊدن ٚ ره بؤ. فيدل متعاقباً گوارا' خۊ پيلا برأر معرفي بؤگۊد. گوارا وختي گه ملاقات ٚ أوولي شب ٚ مئن یته طۊلاني مکالمه فيدل ٚ همرأ دأشت، اي نتيجه' برسئه گه کۊبایئن ٚ أهداف هۊ چيزي هيسه گه ۊن ٚ دۊمبال مۊجنه ؤ أفتؤو ٚ دتأوسن ٚ پيشی، به عنوان ٚ ژۊئيه ٚ ۲۶ ٚ قيام ٚ عضو ثبت ٚ نؤم بؤگۊد. چه ؤ فيدل ٚ متضاد ٚ شخصيتؤن ٚ همرأ اي بؤجؤر ۊشؤن خۊ مشترک ٚ تعهد ٚ نتيجه ٚ دؤني یأني امپراليسم‌ستيزي، رابطه‌اي چاؤدن گه سيمۊن ريد هنري (چه ؤ فيدل ٚ زيندگي نؤمه ٚ کيتاب ٚ بنويشته‌کس) ۊشؤن+ه «انقلابي رفاقت گه دۊنیا: تغيير بدأ» تؤصيف کۊنه.<ref>https://www.theguardian.com/books/interactive/2009/jan/09/fidel-castro-che-guevara-biography</ref>

گوارا تا خۊ زيندگي ٚ اي نقطه به اي نتيجه برسئه بؤ گه [[آمريکا ايجؤنأبؤ ايالتؤن|آمريکا]] ش تحت ٚ سلطه ٚ کؤنگلؤمراٰن مستبد ٚ رژيمؤن-ه حمایت کۊنه. ۊن باتيستا' «آمريکا ٚ نؤچه گه خأن ۊن ٚ لاخؤند-ه وؤسأنئن» حيساب هأورد.<ref>Sandison 1996, p. 28.</ref> با اينگه گوارا قصد دأشت جرگه ٚ نظامي دۊکتۊر بؤبۊن، ولي جۊمبش ٚ أعضا ٚ نظامي یؤمۊجشؤن ٚ مئن شرکت گۊد. یؤمۊجش ٚ أصلي ٚ بخش چريکي جنگ ٚ بزن‌درشۊ ٚ تاکتيکؤن-ه یؤمۊتن بؤ. گوارا ؤ بقيه طاقت‌فرسا ۱۵ سأته ٚ رژه‌'ن بندؤن، رۊخؤنه‌'ن ؤ کأشته‌شا زمينؤن-ه طی بؤدن ؤ کمين ؤ سريع ٚ عقب‌نشيني ٚ روشؤن-ه بیؤمۊتن ؤ چم-ه بيأتن. گوارا هۊ أول‌سر ٚ جي آلبرتؤ بایؤ ٚ «ممتاز ٚ شاگرد» بؤ ؤ تمؤم ٚ آزمۊنان ٚ مئن جؤتترين امتيازؤن-ه کسب گۊد. دؤره ٚ تۊمؤنأکۊن، مربي ۊشؤن ي، ژنرال بایؤ، گوارا' «جرگه ٚ بىترين چريک» نؤم بنأ. گوارا ۱۹۵۵ ٚ سپتامبر ٚ مئن گادآ همرأ مکزيک ٚ مئن ايزدواج بؤگۊد.<ref>http://www.firstcoastnews.com/life/books/news-article.aspx?storyid=116566&catid=256</ref>

== کۊبا ٚ انقلاب ==

=== انقلابي جنگ ===
کاسترؤ ؤ گوارا ؤ بقيه چريکؤن مکزيک ٚ‌ جي یته قديمي رزمناو «گرانما» نؤمي کارأیتن ٚ همرأ، ۊشؤن ۱۹۵۶ ٚ نؤوامبر ٚ ۲۵ ٚ مئن کۊبا ٚ را را دکتن. ألبت مکزيک ٚ مئن-ني کار راحت نؤبؤ ؤ چه ؤ اۊن ي یارؤن مکزيک ٚ دؤلت ٚ ور شۊرشي محسۊب بؤن. پألۊ گيتن ٚ جي خلي دنکته بؤ گه [[باتيستاٰ|باتيستا]] ٚ أرتش ۊشؤن-ه حمله بؤدن، یه عده بؤکۊشته بؤبؤن ؤ یه عده ني دسگيرابؤن ٚ پسي اعدام بؤبؤن. اۊ ۸۲ نفري گه رزمناو ٚ مئن دؤبؤن ٚ جي، خألي ۲۲ نفر بؤتۊنسن حمله ٚ پسي کسن-ه بيأجن.<ref>Anderson 1997, p. 213.</ref> گوارا اي نبرد ٚ مئن خۊ پجشکي تجهيزات-ه کنأر بيگئنت ؤ مؤهمماتي گه یته اۊن ٚ رفئقؤن توأدأ' وگيت ؤ بجنگس. اي تفاق یته نمادين ٚ لحظه' چه ٚ زيندگي مئن تبديل بؤبؤ.<ref>Anderson 1997, p. 211.</ref>

اۊ انقلابيۊني گه زيوا بؤمؤنسه بؤن، [[سيىرا ماستراٰ|سيىرا ماسترا]] ٚ بندؤن ٚ أعماق ٚ مئن جمابؤن. فرانک‌پایس ٚ شهري چريکؤن، ژۊئيه ٚ ۲۶ ٚ قیام ٚ أعضا ؤ محلي کيشاورزؤن أني ۊشؤن-ه بال زأن. گرۊپ ٚ عقب‌نشيني جؤري را همرأ، دۊنیا تا ۱۹۵۷ کاسترؤ ٚ زينده بؤن ٚ جي بي‌اطلاع بؤ، تا اینگه هربرت متيۊز یته مصاحبه اۊن ٚ جي نيؤیؤرک تایمز ٚ نيؤپيپر ٚ مئن چاپ بؤگۊد. اي وانويس یته أبدي تصوير ؤ تقريباً ؤسطۊره‌اي کاسترؤ ؤ چريکؤن ٚ جي مجسم بؤده بؤ. گوارا مصاحبه ٚ مئن حاضر نؤبؤ ولي آتي ماهؤن ٚ مئن رسانه‌ن ٚ أهميت-ه خۊشؤن ٚ انقلاب ٚ مئن پی بؤبۊرد. مهمات ٚ کم بؤن ؤ رۊحيه ٚ چيکأشؤن ؤ هيتأني لل ٚ گشتن ٚ حساسيت، چه ٚ ره وضعيت ٚ بدي چاؤده بؤ.<ref>Sandison 1996, p. 32.</ref> جۊري گه اۊ دؤره' «جنگ ٚ دردناکترين رۊزؤن» تؤصيف بؤگۊد دأره.<ref>DePalma 2006, pp. 110–11.</ref>

گوارا وختي گه سيىرا ماسترا ٚ کۊهؤن ٚ مئن فقير ٚ معيشتي کيشاورزؤن ٚ مئنأ دؤخؤته بؤ، متوجه بؤبؤ گه اۊیه مدرسه، برق ؤ بهداشتي مراقبتؤن ٚ دسبرس بؤن ٚ حدأقلي ني دننئه ؤ پيلا آدمئن ٚ ۴۰ درصد ٚ بؤجؤر بي‌سوادن.<ref>https://www.independent.co.uk/news/world/americas/latin-lessons-what-can-we-learn-from-the-worldrsquos-most-ambitious-literacy-campaign-2124433.html</ref> جنگ ٚ ادامه همرأ، گوارا یته سيفایي‌ناپذير ؤضو-ه شۊرشي أرتش ٚ مئن تبديلا بؤ ؤ کاسترؤ ٚ نظر گوارا' قابل بؤن ٚ دؤني اۊن-ه جلب بؤبؤ. اۊن يته کارگا نارنجک ٚ چاکۊني ره، چنته کۊره نؤن پۊتن ٚ ره ؤ مدارسي بي‌سواد رۊستایئن-ه خؤندن‌نويشتن-ه یؤمۊجأن ٚ ره چاگۊد.<ref>Castro's Brain", 1960.</ref> گوارا هيتأني بهداشتي کليکؤن، کارگاٰني نظؤمي تاکتيکؤن-ه یؤمۊجش ٚ ره ؤ [[رۊزنؤمه‌]]<nowiki/>اي ني بنا بنأ.<ref>Kellner 1989, p. 45.</ref> اي زمت ٚ مئن فيدل کاسترؤ اۊن-ه أرتش ٚ دۊوؤمي سؤتۊن ٚ فرماندهي ٚ درجه' ترفيع بدأ. سۊ سال بعد، تایم ٚ مجله چه‌گوارا' «کاسترؤ ٚ مغز ٚ ميجيک» لقب بدأ.<ref>Castro's Brain", 1960.</ref>
[[فاىل:CheMuleFull.jpg|بندانگشتی|گوارا قاطير ٚ سوار کۊبا مئن، ۱۹۵۸ ٚ نؤوامبر]]
گوارا گه چريکؤن ٚ دۊوؤمي عالي‌رتبه فرمانده بؤ، سخت‌گيرؤنه ٚ نظم ؤ انضباط طلب گۊد. نتيجتاً، اۊن ٚ جددي بؤن ٚ دؤني شخصي هراس‌أفکن-ه تبديلا بؤ. چريکي کالنجارؤن ٚ خلال ٚ مئن هيتأني گوارا تعدادي مردؤن ٚ جي گه خبرچيني یا جاسۊسئه متهم بؤن-ه خۊسرؤنه ئدؤم بؤگۊد. اۊن خۊ رۊزؤنه خاطرات ٚ مئن، خۊ خۊسرؤنه أوولي اعدام-ه ۊتيميؤ گرا، یته محلي دهقؤن دؤنه گه به عنوان ٚ أرتش ٚ رانما دؤجئن بؤبؤ بؤ. گرا وختي گه مشخصابؤ  شۊرشئن ٚ مقر-ه به ازای ٚ ۱۰ هيزار پزؤ کۊبا ٚ هوایي نيرؤ' لؤ بدأ دأره، خيانت-ه اعتراف ؤ اعدام بؤبؤ. ایته‌چي اطلاعات ٚ جماگۊدن ؤ باتيستا ٚ أرتش ٚ ره خبرچيني، باعث ۊشؤنظ-ه قادر گۊد گه اۊ رۊستایئني گه انقلابيۊن-ه بال زأن ٚ خؤنه' تشأدن.<ref>Luther 2001, pp. 97–99.</ref> گرا چريکؤن ٚ جي بخأس گه اعدؤم-ه زيۊ أنجؤم بدن ؤ «چه» شخصاً قدم پيش بنأ ؤ اۊن ٚ سر-ه شليک بؤگۊد. گوارا خؤره نويسنه: «ؤضاع ٚ ناخۊشایندي أفراد ؤ ۊتيميؤ ٚ ره بؤ، هيندؤني یته پيستؤل ٚ .۳۲ ٚ گؤلۊله ٚ توأدأن ٚ همرأ راس ٚ مغز ٚ را گه راس ٚ ويرگه ٚ جي خارج بؤبؤ مسئله' خاتمه بدأم.» گوارا‌ ٚ علمي ؤ اۊن ٚ تؤصیفات واقئيتؤن ٚ جي اين ٚ یادداشتؤن ٚ مئن [[جان أندرسؤن]] ٚ (ۊن زيندگي‌نؤمه ٚ نويشتنکسؤن ٚ جي) نظر ٚ مئن نۊشؤن أز «چشمگير ٚ دۊري خؤشۊنت ٚ جي» دأره. ايمه گوارا یته أدبي روایت، اي حادثه ٚ جي با ۊنوؤن ٚ «یته خائن ٚ مرگ» منتشر بؤگۊد گه اۊن ٚ مئن گرا ٚ خیانت ؤ اعدام ٚ پيش ٚ درخاس مبني بر اينگه «انقلاب اۊن ؤلاد ٚ جي مراقبت بؤنه»' به «یته انقلابي مثَل رستگاري ره، فداکاري ٚ طريق ٚ جي» تبديل بؤگۊد<ref>Anderson 1997, p. 237.</ref>.

چه، سخت‌گير ؤ گلف بي‌رحم بؤ، ولي هندئه، خؤدره خۊ أفراد ٚ مألم دؤنس ؤ فراغت ٚ ؤقات ٚ مئن، أفرادي رابرت لۊیي ئستيۊنسن ؤ ميگل د سروانتس ٚ مۊسؤنچي ؤ ايسپانيایي [[غنایي شئرؤن]] ٚ همرأ ۊشؤن،-ه سرگرم گۊد.<ref>Sandison 1996, p. 35.</ref> گوارا تحت ٚ تأثير ٚ «سواد ٚ بيدۊن ٚ مرز» خؤزه مارتي جي، چريکؤن-ه دسسۊر بدأ بؤ بي‌سواد ٚ کيشاورزؤني گه ۊشؤن ٚ ور دؤبؤن  ؤ جنگسن-ه خؤندن‌نويشتن بيؤمۊجأنن ؤ اي برنؤمه' «کالنجار جهل ٚ همرأ» لقب بدأ بؤ. تۊماس آلبا (گوارا ٚ یارؤن ٚ جي) گۊنه: چه ٚ سخت‌گير ؤ جدي بؤن ٚ وؤجۊد ٚ همرأ، هندئه اۊن ٚ تۊغامند بیم ؤ ۊن-ه خۊش دأشتيم ؤ حاضر بیم خۊ جؤن-ه اۊن ٚ ره بديم.<ref>http://www.ezilon.com/information/article_18610.shtml</ref>
[[فاىل:Vabdi.jpg|بندانگشتی]]
فيدل کاسترؤ، به عنوان ٚ گوارا ٚ أرشد ٚ أفسر، اۊن-ه فردي زرنگ، جسۊر ؤ یته نمؤنه‌رهبر تؤصيف بؤگۊد دأره گه «رۊحي لحاظ ٚ جي خۊ أفراد-ه سلطه دأشت». کاسترؤ ايمه بؤگۊت گه گوارا حد ٚ جي ويشتر ريسک-ه پذيرا بؤ، اۊته گه حتی «حماقت-ه مؤنس».<ref>Ignacio 2007, p. 193.</ref> [[جؤئل ايگلسياس]] (گوارا ٚ نؤجوؤن ٚ سؤتوؤن) گوارا ٚ بأضي مخاطره‌آميز ئقدامات کالنجار ٚ مئن-ه خۊ خاطرات ٚ مئن واگۊته ؤ متذکر ئابه چه ٚ رفتار کالنجار ٚ مئن، حتی دۊشمند-ه مجبۊر ٚ به تحسين گۊد. ايگلسیاس یاد درگئنه یه وار گه زخمي بؤبؤ بؤ «چه» بيدۊن ٚ توجه دۊشمند ٚ گۊلۊله'ن' مي را بؤدؤوس ؤ مره کۊلأگيت ؤ منطقه جي دربؤبۊرد. نگهبؤنان حتی اۊن ٚ ره تير توأدأ نيأرسن... ايمه ۊشؤن مره بؤتن وختي بدئن اۊن خطر-ه نظر نئیته'ر ؤ غلاف ٚ أسلحه ٚ همرأ دؤونه، تحت ٚ تأثير قرار بئیتن ؤ تير توأدأ مننسن.<ref>https://www.washingtonpost.com/wp-srv/style/longterm/books/reviews/companero.htm</ref>

گوارا «دؤخؤته ٚ راديؤوي ايستگا»' را درگئنتن ٚ مئن ۱۹۵۸ ٚ فوريه ٚ مئن حیاتي نخش دأشت. اي راديؤو أخبار-ه ژۊيئه ٚ ۲۶ ٚ قيام ٚ نظر ٚ شي مخابره گۊد ؤ هيتأني راديؤوي ارتباط-ه شۊرشئن ٚ ره گه ۊشؤن ٚ تئداد أفزایش یأته دؤبؤ، تمؤم ٚ جزيره ٚ مئن ممکن گۊد. بدأري گوارا سي‌ئی‌آ ٚ سازمؤن ٚ کارأیتن راديؤو ٚ جي ٚ أثر نني-ئه ٚ مشاهده ٚ همرأ آربنز ٚ ديکتاتؤري دؤلت-ه گئنتن ٚ هدف ٚ همرأ، اي راديؤوي ايسگا' چاؤدن ٚ تصميم-ه بگيت.<ref>https://web.archive.org/web/20080218164340/http://www.pateplumaradio.com/central/cuba/rebel1.html</ref>

کۊبا ٚ دؤلتي نيرؤن، قيام ٚ سرکۊتۊن ٚ ره تصميم بئیتن شۊرشي زندانئن-ه ئسارت ٚ لحظه ٚ مئن اعدام بؤنن. ۊشؤن هيتأتي هيته رعب ؤ وحشت درگئتن ٚ ره، غير ٚ نظؤمئن-ه دسگير، شکنجه ؤ اعدؤم گۊدن.<ref>Kellner 1989, p. 42.</ref> تا ۱۹۵۸ ٚ مارس، باتيستا ٚ رژيم ٚ ايته‌چي اقدامات سبب بؤبؤ آمريکا ٚ یجؤنایي‌‌ايالات کۊبا' أسلحه فرتن-ه متوقف بؤنه. ۱۹۵۸ ٚ ژۊئيه تۊمؤنأکۊن ٚ مئن، [[لاس مرسدس ٚ کالنجار]] ٚ مئن، گوارا ٚ تحت ٚ فرمؤن ٚ سيۊتيۊن مؤفقا بؤ ژنرال کانتيلؤ ٚ ۱۵۰۰ نفره' گه قصد دأشتن کاسترؤ ٚ نيرؤن-ه دؤرأچينن ؤ مۊغۊب بؤنن-ه، متوقف بؤنه.<ref>http://www.globalsecurity.org/military/library/report/1984/BLJ.htm</ref> چن سال دئه، سرگؤرد لاري بؤکمن (آمريکا ٚ یجؤنأیي ايالات ٚ دريایي تفنگدارؤن ٚ سپا جي) لاس مرسدس ٚ کالنجار' تحليل ٚ مئن، گوارا ٚ تاکتيکي بؤده'ر-ه (عملکرد) «درخشان» تؤصيف بؤده. گوارا هيتأني اي مئنأ، بزن‌بيرۊج ؤ دئه «چريکي» تاکتيکؤن-ه کارأیتن ٚ مئن باتيستا ٚ أرتش ٚ عليه خبره بؤبؤ.<ref>Kellner 1989, p. 40.</ref>

جنگ ٚ ويشتر بلأیتن ٚ همرأ، جديد ٚ سؤتۊن ٚ فرمؤندهي گه تۊمؤنأکۊن ٚ حمله ٚ هدف ٚ همرأ [[هاوانا]]' اعزام بؤبؤ بؤ، گوارا' مؤحول بؤبؤ. ۊشؤن یته طاقت‌فرسا مسير-ه یه هفته ٚ سر طی بؤدن. ۊشؤن دۊشمند ٚ کمين ٚ جي ايمن بؤن ٚ دؤني خألي شؤوؤن را شؤن ؤ أغلب چن رۊز غذا نؤخؤردن.<ref>Kellner 1989, p. 47.</ref> ۱۹۵۸ ٚ تۊمؤنأکۊن ٚ رۊزؤن ٚ مئن، گوارا موظف بؤبؤ لاس وياس ٚ ؤستان ٚ گيتن ٚ همرأ گه کۊبا ٚ وسط ٚ مئن قرار بٚیته، جزيره' دۊ قسمت-ه تقسيم بؤنه. چن رۊز ٚ طۊل ٚ مئن، اۊن «درخشؤن ٚ تاکتيکي پيرۊزئن» ٚ مجمۊعه همرأ تمؤم ٚ ۊستان-ه، غير أز اۊن ٚ مرکز سانتا کلارا، تحت ٚ کؤنتؤرؤل بگيت.<ref>Kellner 1989, p. 47.</ref> گوارا ايمه خۊ «انتحاري جۊخه»' سانتا کلارا ٚ کالنجار (انقلاب ٚ سرنوشت‌چاکۊنکس پيرۊزي) مئن رهبري بؤگۊد.<ref>Dorschner 1980, pp. 41–47, 81–87.</ref> اي شيش هفته‌ ٚ مئن گه کالنجار اۊن-ه منتهی بؤبؤ، گاگلف اۊن ٚ نيرؤن کاملا محاصره بۊنأ بؤن ؤ مهمات ٚ کافي ندأشتن. چه ٚ تۊمؤنأکۊنا پيرۊزي، دۊشمند ٚ نفري برتري (۱۰ به ۱) ٚ وؤجۊد ٚ همرأ، بأضي ناظرؤن ٚ نظر ٚ جي «یته چۊمگير ٚ مؤنه ورق-ه وگأردنئن نؤوين ٚ جنگؤن ٚ مئن» محسۊب بۊنه.<ref>Sandison 1996, p. 39.</ref>
[[فاىل:Che SClara.jpg|بندانگشتی|سانتا کلاراٰ ٚ کالنجار ٚ پسي، ۱۹۵۹ ٚ ژانويه ٚ أوول]]
شۊرشي راديؤو أوولي گۊزارشؤن-ه مبني ٚ گواراٰ سؤتۊن ٚ تسلط سانتا کلارا ٚ سر، ۱۹۵۸ ٚ نؤسال ٚ شؤو مخابره بؤگۊد. أمما ملي خبري رسانه أخباري متناقض-ه گۊزارش گۊد ؤ يه مرت حتی چه جنگ ٚ مئن ٚ بؤکۊشته بؤن ٚ خبر-ه بدأ. ۱۹۵۹ ٚ ژانويه ٚ أوول سأت ٚ ۳ ٚ نصفه شؤو، باتيستا گه واخبرا بؤ ۊن ٚ ژنرالؤن خۊسرؤنه چه‌گواراٰ همرأ صۊلح ٚ ره مذاکره گۊددرن، هوامۊج-ه سوار-ه، درحالي گه ۳۰۰,۰۰۰,۰۰۰ (سيصد ميلیۊن) دۊلار ٚ جي ويشتر خۊ همرأ بؤرد، دؤمينيکين ٚ جؤمۊرئه درشؤ.<ref>Kellner 1989, p. 48.</ref> پس ٚ رۊز ژانويه ٚ ۲وؤم، گوارا اين ٚ ره گه شأر-ه کاميلا تحت ٚ کؤنتؤرؤل بئیره، هاوانا ٚ دؤرين-ه بؤشؤ. فيدل کاسترؤ ٚ رسئن شيش رۊز دئه دکشئه، اۊن طی ٚ مسير مردۊمي حيمایت ٚ جذب ٚ دؤني پيلا شأرؤن ٚ مئن توقف بؤده بؤ ؤ سرأخر ژانويه ٚ ۸تؤم ۱۹۵۹ ٚ مئن ظفرمندؤن-ه هاوانا ٚ دله بؤشؤ.<ref>Kellner 1989, p. 13.</ref> مجمۊعا دۊسال انقلابي جنگ ٚ مئن، ۲,۰۰۰ نفر بؤکۊشته بؤبؤن.<ref>Kellner 1989, p. 51.</ref>

۱۹۵۹ ٚ ژانويه ٚ ميؤنه ٚ مئن، گوارا آسم ٚ حمله ٚ جي ٚ بهبۊد ٚ ره یته تاوسسؤني ويلا' تارارا مئن بؤشؤ.<ref>Castañeda, pp. 145–146.</ref> اۊن اۊجه تارارا ٚ جرگه' را درگئنت گه ايجتماعي، سياسي ؤ اقتصادي تؤسعه ٚ سر بحث ؤ برنؤمه‌‌دچيني گۊدن. «چه» هيتأني «چريکي جنگ» ٚ کيتاب ٚ نويشتن-ه سرأگيت.<ref>Castañeda, p. 146.</ref> فوریه ٚ مئن، انقلابي دؤلت به ايفتخار ٚ گوارا ٚ نخش پيرۊزي مئن، اۊن-ه «شهروند ٚ متولد ٚ کۊبا» اعلام بؤگۊد. وختي گه هيلدا گادآ ژانويه ٚ تۊمؤنأکۊن ٚ مئن کۊبا' بؤشؤ، گوارا اۊن-ه بؤگۊت گه یته دئه زنکه ٚ همرأ وارد ٚ رابطه بؤبه ؤ ۊشؤن طلاق ٚ تصميم-ه بئیتن گه مئی ٚ ۲۲ ٚ مئن عملي بؤبؤ. ۱۹۵۹ ٚ ژۊئن ٚ ۲وؤم، ۊن آليدا مارس (ژۊئيه ٚ ۲۶ ٚ قيام ٚ أعضا جی)  همرأ، ايزداواج بؤگۊد. گوارا ماه ٚ عسل ٚ ره آليدا همرأ ژۊئن ٚ مئن تارارا' وگرس. مجمۊعاً، اۊن خۊ دۊته ايزداج ٚ جي پئنشته وک‌وچه' صاحب بؤبؤ.<ref>(Castañeda 1998, pp. 264–265).</ref>

=== لاکابانیا، أرضي اصلاحات ؤ سوادیؤمۊجي ٚ برنؤمه ===
انقلابي کۊبا ٚ أوولي پيلا سیاسي بؤحران، باتيستا ٚ رژيم ٚ دسگيرا بؤبه ٚ مسئۊلين ٚ سرنويشت ٚ تصميم‌ گيتن ٚ سر بؤ، ۊشؤني گه بدترين سرکۊتۊن-ه مرتکب بؤبؤ بؤن،<ref>Skidmore 2008, pp. 273.</ref> باتيستا ٚ ديکتاتؤري ٚ عليه ٚ شۊرش ٚ مئن، فيدل کاسترؤ رهبري همرأ، نؤنزهمي قرن ٚ جزایي قانۊن-ه مؤسۊم به لي د لا سي‌ىرا ([[سي‌ىراٰ قانۊن]]) خۊ تحت ٚ کؤنتؤرؤل ٚ مناطق ٚ مئن جرا گۊد. قانۊن ٚ أساس ٚ سر تمؤم ٚ أفرادي گه جددي جنایات-ه مرتکب بؤبؤن ٚ مجازات، چي باتيستا ٚ رژیم ٚ مقامات ؤ چي انقلاب ٚ طرفدارؤن، اعدام هيسه. ۱۹۵۹ ٚ مئن انقلابي دؤلت قانۊن-ه تمؤم ٚ جؤمۊرئه تعميم بدأ ؤ ۊشؤني گه جنگي جنایت‌کار محسۊب بۊنأ بؤن، انقلاب ٚ پسی دسگير ؤ محاکمه بؤبؤن. کۊبا ٚ دادگؤستري ٚ وزارت ٚ بؤتأر ٚ طبق، مردۊم ٚ ويشتري اي تصميم ٚ جي حيمایت گۊدن ؤ اي محاکمه'ن ٚ مئن، نؤرنبرگ ٚ دادگاٰن ٚ (دۊوؤمي جهاني جنگ ٚ پسي شي) مۊسؤن‌چي روال ٚ جي پیروي بؤ.<ref>Gómez Treto 1991, pp. 115–116.</ref>
[[فاىل:Manuel Urrutia2.jpg|بندانگشتی|راس‌درکه به چپ‌درکه، شۊرشي رهبر  سينفۊئگؤس، کۊباٰ رئيس‌جمهۊر مانؤل ۊرؤتيا ؤ چه گوارا (۱۹۵۹ ٚ ژانويه)]]
کاسترؤ نخشه ٚ يته بخش-ه اجرا ره، گوارا-آ پئنج ما (۱۹۵۹ ٚ ژانويه ٚ ۲وؤم تا ژۊئن ۱۲هۊم) [[لا کابانياٰ قلعه ٚ زندؤن]] ٚ فرمؤنده' منصۊب بؤگۊد. جديد ٚ دؤلت چه' موظفاؤده بؤ «انقلابي عيدالت» ٚ اعمال ٚ همرأ، باتيستا ٚ دؤلت ٚ خائنين، خبرچينؤن ؤ جنگي جنایتکارؤن-ه پاک‌چاؤني ؤ پيرۊزئه تحکيم بؤنه.<ref>Anderson 1997, p. 376.</ref> به ۊنوؤن ٚ لا کابانياٰ فرمؤنده، گوارا انقلابي دادگاٰن ٚ محکۊم بؤبؤرؤن ٚ تجديد ٚ نظر ٚ درخاس-ه بررسي گۊد.<ref>Taibo 1999, p. 267.</ref> اي دادگاٰن دۊته یا سۊته أفسر، یته محترم ٚ شهروند ؤ یته‌أني أرزیاج ٚ حؤضۊر ٚ همرأ برگؤزار بؤن.<ref>Kellner 1989, p. 52.</ref> بأضي پرونده'ن ٚ مئن، انقلابي دادگاٰن أفراد-ه تيروارؤن-ه محکۊم بؤده بؤن. راۊل گؤمز ترتؤ (عدل‌وتأري وزارت ٚ حؤقۊقي مشاور) مؤتقد بؤ اي أحکام تؤجيه‌پذيرن اين‌دؤني گه مردۊم ٚ خۊسر ٚ اجرای ٚ عأدالت ٚ جؤلؤو-ه گيره، ولي خۊرخه کاستانيدا (نويسا)  ٚ بؤتأر ٚ طبق اي دادگه'ن ٚ مئن عادلانه رويه ٚ جي پیروي نؤبؤ.<ref>Castañeda 1998, pp. 143–144.</ref>
[[فاىل:Che Guevara June 2, 1959.jpg|بندانگشتی|گوارا، Beret ٚ کۊلا ؤ خۊ مأرۊف ٚ زيتۊنی ليواس ٚ همرأ]]
آمارؤن ٚ متناقص بؤن ٚ همرأ تخمين بزأ بؤبه گه چن‌صد نفر کيشور ٚ سطح ٚ مئن اۊ زمت اعدام بؤبؤن گه حؤدۊد ٚ ۵۵ تا ۱۰۵ مؤرد لا کابانيا ٚ زندؤن ٚ مئن گه تحت ٚ فرمؤن ٚ چه بؤ أنجؤم بؤبؤن.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refCasta%C3%B1eda1998</ref> نظرات گوارا ٚ احساس ٚ سر درمؤرد ٚ اعدامؤن متفاوتن. تبعيد بوبه ٚ مۊخاليفؤن انقلابي دؤلت-ه متهم گۊدن گه ذؤق ؤ شؤق ٚ همرأ اعدامؤن-ه سازمؤن بدأن ؤ اۊن-ه «لا کابانياٰ قصاب» لقب بدأن، درحالي گه دئه-جرگه ايشاره کۊنن اۊن تا جایي گه شأس خلئن-ه عفو بؤگۊد.<ref>Castañeda 1998, pp. 143–144.</ref> أمما به هرحال تمؤم ٚ روایات متفق‌القؤلن گه اۊن هيچ ترديدي اعدامؤن ٚ مئن ندأشت. أگر تنها را «انقلاب ٚ جي حيفاظت گۊدن ٚ ره مۊخالفين-ه اعدام بؤ، سياسي ؤ اينسؤن‌دۊستانه استدلالؤن اۊن ٚ سر أثري نأ مننسن». بيؤگرافرؤن یته نظرسنجئه ايشاره کۊنن گه ۹۳٪ عؤمۊمي مؤافقت-ه دادگا ٚ روند ٚ سر نۊشؤن دنه. ۱۹۵۹ ٚ فوريه ٚ ۵ ؤم، گوارا یته نؤمه مئن لۊئيز پاردس-ه بۊئنؤس آیرس ٚ مئن، بنويشت: «اي تيروارؤنان نه خألي کۊبا ٚ مردۊم ٚ ره ضرۊرئه، بلکي مردۊم ٚ خأسه‌بؤچي ني هيسه».<ref>Anderson 1997, p. 375.</ref>

چه ٚ دئه-کارؤن ٚ جي انقلابي کۊبا مئن، أرضي اصلاحات بؤ. اۊن چن رۊز انقلاب ٚ پيرۊزي ٚ پسي ۱۹۵۹ ٚ ژانويه ٚ مئن، یته خۊ مهم‌ترين سخنرانئن ٚ مئن، «شۊرشئن ٚ اجتماعي تفکرات» ٚ سر صؤبت بؤگۊد. چن ماه بعد ۱۹۵۹ ٚ مئی ٚ ۱۷هؤم، زمين ٚ اصلاح ٚ قانۊن گه گوارا اۊن-ه تهيه بؤده بؤ، اجرا بؤبؤ گه مزارع ٚ وسعت-ه ۴۰۰ هکتار-ه محدۊد گۊد. تمؤم ٚ وسيع‌تر ٚ أملاک اۊ وضع بؤبه محدۊده ٚ جي، توسط ٚ دؤلت تصاحب بؤ ؤ ايمه زمينؤني ۲۷۰,۰۰۰ هزار متر-مربع ٚ وتأري ٚ همرأ دهقانؤن-ه دأن یا دؤلتي مالکيت ٚ مئن مؤنسن. اي قانۊن هيتأني کۊبا ٚ شکر ٚ مزارع ٚ مالکيت-ه خارجي اتباع ٚ ره ممنۊع گۊد.<ref>Kellner 1989, pp. 57-58.</ref>

۱۹۵۹ ٚ ژۊئن ٚ ۲وؤم ٚ مئن کاسترؤ، گوارا' یته سۊ ماهه سفر-ه ۱۴ ته کيشور گه أکثرا باندۊنگ ٚ کؤنفرانس ٚ ؤضو بؤن (مراکش، سؤدان، مصر، سۊريه، پاکستؤن، هيند، سري‌لانکا، برمه، تایلند، أندؤنزي، ژاپؤن، یۊگسلاوي، یۊنان) ؤ [[سينگاپۊر]] ؤ هنگ‌کنگ ٚ شأرؤن-ه روؤنه بؤگۊد. گوارا ٚ ديۊرأ گۊدن هاوانا جي کاسترؤ' ايجازه بدأ تا گوارا ؤ اۊن ٚ مارکسيستي تفکرات ٚ جي فاصله بئیره اين‌دؤني گه اي‌ مسئله هم یجؤنایي ايالات ٚ همرأ رابطه ٚ مئن ؤ هم ژۊئيه ٚ ۲۶ ٚ قيام ٚ بأضي أفراد ٚ همرأ رابطه مئن مۊشکيل‌ساج بؤبؤ بؤ. گوارا جاکارتا مئن [[أندؤنزي]] ٚ رئيس‌جمهۊر (أحمد سۊکارنؤ) ٚ همرأ ملاقات بؤگۊد. ۊشؤن أندؤنزي ٚ ۱۹۴۵_۱۹۴۹ ٚ انقلاب ٚ سر بؤگۊ-بيشنؤ بؤدن ؤ هيتأني تجاري روابط-,ه دۊته کيشور ٚ مئنأ برقرار بؤدن. سۊکارنؤ ؤ گوارا خلي زيۊ صميمي بؤبؤن اين‌دؤني گه چه ٚ کردٚکار ؤ خؤدمؤني رفتار سۊکارنؤ' تحت ٚ تأثير قرار بدأ. هيته-أن هر دۊته چپ ٚ انقلابي ايده'ن-ه خۊرخؤسي امپراليسم ٚ علیه' متعهد بؤن. گوارا ايمه آتي ٚ دؤنزه رۊز-ه (ژۊئن ٚ ۱۵ تا ۲۷) ژاپؤن ٚ مئن هيسأ بؤ ؤ کۊبا ؤ ژاپؤن ٚ تجاري روابط- گسترشٚ دؤني، تيندار ٚ مذاکرات ٚ مئن شرکت بؤگۊد. اي وادئن ٚ مئن، اۊن قؤبۊل نؤگۊد گه گۊم‌نؤم ٚ سالدات ٚ مقبره (یته یادبۊد ٚ بنا بؤکۊشته بؤبه ژاپؤني سالداتؤن ٚ ره دۊوؤمي جهاني جنگ ٚ مئن) ٚ جي دئن بؤنه اين‌دؤني گه «ژاپؤني امپراليستؤن» جنگ ٚ طۊل ٚ مئن «میلیۊنؤن آسيایئه بؤکۊشتن». اۊن ٚ تأد، گوارا' وأس هيرؤشيما جي گه آمريکا ٚ أرتش ۱۴ سال پيش اۊن ٚ سر أتؤمي بؤمب توأدأ بؤ جي وادئن بؤنه. اۊن هيرؤشيما مئن هري ترۊمن-ه (آمريکا ٚ ۳۳وؤمي رئيس‌جؤمۊر)' اي هسته‌اي ٚ بؤمب‌وارؤن ٚ دؤني یته «ترسناک ٚ دلقک» دؤخؤند ؤ یته پستالي کارت حاوی ٚ «وأني هيرؤشيما' نيأ گۊدن تا شأسه‌بۊن بئیتر صۊل ٚ ره جنگسن» کۊبا' برسأدنئه.<ref>http://search.japantimes.co.jp/print/nn20080516a3.html</ref>

گوارا ٚ کۊبا' وگردسن ٚ پسی ۱۹۵۹ ٚ سپتأمبر ٚ مئن، مشخصا بؤ گه کاسترؤ ٚ سياسي قۊدرت ازدياد بيأته. دؤلت زمينؤن-ه تصاحب-ه أرضي اصلاحات ٚ قانۊن ٚ مطابق سرأیته بؤ، ولي خسارت-ه پرداخت ٚ تأد پيلا مالکؤن'، ۊشؤن-ه «ؤراق ٚ قرضه» کم ٚ بهره همرأ هدأ، اقدامي گه یجؤنایي ايالات ٚ تؤجه' جلب بؤگۊد. اي زمت ٚ مئن، کاماگؤی ٚ ثروتمند ٚ گالشؤن (دامدارؤن) گه أرضي اصلاحات ۊشؤن ٚ سر أثر بنأ بؤ، هۊبر ماتؤس-ه (یته نؤظؤهۊر ٚ شۊرش ٚ رهبر)' گلأکتن. ايشؤن ۲۶ ٚ ژۊئيه ٚ قيام ٚ عليه ضد ٚ کؤمؤنيست ٚ جناح ٚ همرأ یجؤنأبؤن تا کؤمؤنيستؤن ٚ جؤلؤو-ه بئیرن.<ref>Anderson 1997, p. 435.</ref> اي زمت ٚ مئن، رافائل ترؤخيؤ ([[دۊمينيکن]] ٚ ديکتاتؤر) «کارائيب ٚ ضد ٚ کؤمؤنيست ٚ لژيۊن» ٚ جي گه خۊ کيشور ٚ مئن ۊشؤن-ه تعليم دأ، حيمایت گۊد. اي چن‌مليتي نيرؤن گه ويشتر ايسپانيایي ؤ کۊبایي ؤ هيته-أن کؤرواتؤن، آلمؤنئن، یۊنانئن ؤ راس‌خۊ (راست‌گرا) مزدۊرؤن ٚ جي تشکيل بؤبؤ بؤن، قصد دأشت کاسترؤ ٚ جديد ٚ رژيم-ه بيگئنن.<ref>Anderson 1997, p. 435.</ref>

۱۹۶۰ ٚ مارس ٚ ۴رؤم، دۊته پيلا ئنفجار لا کؤبر (فرانسوي باري پرأخۊت) ٚ مئن گه بلجيکي مهمات ٚ حامل آنتورپ ٚ جي بؤ ؤ هاوانا ٚ بندر ٚ مئن پألۊ بئیته بؤ، اي تهديدات-ه تشديد بؤگۊد. مذکۊز ٚ اينفجار ٚ مئن حدأقل ۷۶ نفر بؤکۊشته ؤ چن‌صد نفر أني زخمي بؤبؤن گه گوارا شخصاً أوليه ٚ کۊمک‌رسؤني مئن بأضي قربانئن-ه بال بزأ. فيدل کاسترؤ بلافاصله سي‌ئی‌آ سازمؤن-ه «اقدامي ترؤريستي»' متهم بؤگۊد ؤ پس ٚ رۊز رسمي گلاکۊني ئنفجار ٚ قربانئن ٚ ره برگؤزار بؤبؤ.<ref>Casey 2009, p. 25.</ref> گواراٰ ٚ مأرۊف ٚ عکس گه ألؤنه ؤسطۊره‌اي چريک ٚ ۊنوؤن ٚ همرأ نؤمي هيسه، اي مراسم ٚ مئن آلبرؤ کؤرداٰ توسط بئیته بؤبؤ.<ref>Casey 2009, pp. 25–50.</ref>
[[فاىل:KordaOfCheWalking.jpg|بندانگشتی|گوارا ؤ ۊن ٚ زنکه آليدا مارس هاواناٰ خياوؤنان ٚ مئن، ۱۹۶۰]]
احتمالي تهديدات باعث بؤبؤ کاسترؤ ضد ٚ انقلابيۊن ٚ ويشترين-ه مؤغۊب بؤنه ؤ گوارا جي بخأ أرضي اصلاحات ٚ أنجؤم ٚ سۊرعت-ه شدیداً ازدياد بده. مؤرد ٚ نظر ٚ مسئله ٚ تحقق ٚ ره، یته جديد ٚ دؤلتي نهاد «أرضي اصلاحات ٚ مللي مؤسسه (INRA)» ٚ نؤمي کۊبا ٚ دؤلت ٚ توسط تأسيس بؤبؤ. اي مؤسسه خلي زيۊ کيشور ٚ مؤهم‌ترين حؤکۊمتي ارگان بؤبؤ ؤ گوار به ۊنوؤن ٚ صنایع ٚ وزير اۊن-ه رياست گۊد. گوارا ٚ فرمؤندهي ٚ تحت، یته شبه‌نظامي نيرۊ به اسشمار ٚ ۱۰۰,۰۰۰ نفر چاؤدن بؤبؤ گه أول‌سر دؤلت-ه زمينؤن-ه مصادره ؤ  اۊن-ه تۊزيع ٚ مئن بال زأ ؤ ايمه تعاوؤني مزارع' ايجاد ٚ ره اۊن ٚ جي کارأیتن بؤبؤ. مصادره‌بؤبؤ ٚ زمينؤن ۱۹۰,۰۰۰ هکتار گه یجؤنایي ايالات ٚ شرکتؤن ٚ شئم بؤ'، شامل بؤ. چن‌ماٰ پسي، دوایت آیزنهاور (آمريکا ٚ رئيس‌جؤمۊر) تلافي ٚ هدف ٚ همرأ، کۊبا ٚ شکر ٚ واردات-ه (کۊبا ٚ أصلي نقدي صادرات)' شديداً کاهش بدأ؛ عملي گه گوارا ۱۹۶۰ ٚ ژۊئيه ٚ ۱۰ ٚ مئن ۱۰۰,۰۰۰ ٚ جي ويشتر کارگر ٚ ور مقابل ٚ رياست‌جمهۊري ٚ کاخ اۊن-ه اقتصادي تجاوز دؤخؤند.<ref>Kellner 1989, p. 58.</ref> [[تایم ٚ مجله]] ٚ خبرنگارؤن اي مؤقؤ گواراٰ همرأ ملاقات بؤدن، بنويشتن گه اۊن «کۊبا' یخي محاسبات، پۊر قابل بؤن، جؤردؤبؤ ٚ هۊش ؤ شۊخ‌‌طبعي ٚ همرأ هدایت کۊنه.»<ref>Castro's Brain", 1960.</ref>

علاوه بر أرضي اصلاحات، گوارا سواد ٚ سطح-ه أفزایش مللي سطح ٚ مئن ٚ لؤزۊم ٚ سر-أني تأکيد دأشت. ۱۹۵۹ ٚ سال ٚ پيشي، کۊبا ٚ سواد ٚ مقدار ٚ رسمي آمار ۶۰ تا ۷۶ درصد بؤ گه تحصيل ٚ دسبرس بؤن ٚ بد ٚ وضعيت رۊستایي مناطق ؤ معلم ٚ کمبۊد، تعيين‌گۊدنکس ٚ عوامل ٚ جي سواد ٚ آمار ٚ جير دؤبؤن ٚ مئن بؤن.<ref>Kellner 1989, p. 61.</ref> نتيجتاً، کۊبا ٚ دؤلت به دستۊر ٚ گوارا، ۱۹۶۱ ٚ سال ٚ نؤم-ه «تحصيل ٚ سال» نؤم بنأ ؤ ۱۰۰,۰۰۰ نفر داوطلب ٚ جي ويشتر-ه «سواد یؤمۊجي تيپؤن» ٚ مئن بسيج بؤگۊد. ايشؤن مدارس-ه چاؤدن، جديد ٚ معلمين-ه یؤمۊجش ؤ خؤندن-نويشتن-ه تأليم بي‌سواد ٚ رۊستایئن-ه مئن یاري برسأدنئن.<ref>Kellner 1989, p. 61.</ref> برخلاف ٚ گواراٰ بأدي اقتصادي برنؤمه'ن ٚ خلئن، کۊبا ٚ سواد یؤمۊجي نهضت یته «چشمگير ٚ مؤفقيت» بؤ. ۷۰۷,۲۱۲ پيلاسال ٚ کۊبایي خؤندن‌نويشتن بيؤمۊتن ؤ سواد ٚ مللي مقدار ۹۶٪-ه برسئه.<ref>Kellner 1989, p. 61.</ref>

[[فاىل:El che.jpg|بندانگشتی]]
————————————————

«گوارا مر ٚ ره یته پئر ٚ مۊسؤن بؤ... اۊن مره تأليم بدأ. اۊن مره یاد بدأ تفکر بؤنم. اۊن خؤجيرترين چي، اينسؤن بؤن-ه، مره بيؤمۊت.»

————————————————

—[[ؤربانؤ]]، گوارا ٚ هم‌رزم کۊبا ؤ بۊليوي مئن.<ref>http://news.bbc.co.uk/2/hi/americas/7034953.stm</ref>

گوارا هيتأني قصد دأشت عالي یؤمۊجش ٚ ؤمۊمي دسبرس بؤن-ه ني کۊبا ٚ خلک ٚ ره تهيه بؤنه. اي أمر ٚ تحقق ٚ ره، دؤنشگاٰن ٚ مئن [[مثبت ٚ تبعيض]] اعمال گۊد. گوارا یته سخنراني مئن عيلمي هیئت ٚ أعضا ؤ لاس وياس ٚ دؤنشگا ٚ دؤنش‌مۊجؤن ٚ ور بؤگۊت زمتي گه تحصيل «یته ايمتياز سيفيت‌پۊس متوسط ٚ طبقه' متعلق سؤ» بؤ تۊمؤنأبئه. اۊن بؤگۊت: «دؤشگا وأني خؤدر-ه سيا، مؤلاتؤ، کارگر ؤ دهقؤن ٚ رنگ-ه بئیر، نوللأ مردۊم اۊن ٚ برؤن-ه ايشکنن ؤ اۊن-ه هر رنگي خۊش دأشته‌بۊن ٚ همرأ رنگ‌ کۊنن.»<ref>Anderson 1997, p. 449</ref>

=== مارکسيسم ===
————————————————

[[کارل مارکس|مارکس‌]] ٚ شایستگي اين‌دؤني هيسه گه یه‌مرتئه یته مؤهم ٚ تأثير ايجتماعي تفکرات ٚ تاريخ ٚ مئن ايجاد کۊنه. ۊن تاريخه تفسير کۊنه، ۊن ٚ تحرکه درک کۊنه، آینده' پيش‌‌بيني کۊنه ؤ علاوه بر ۊن (تا خۊ عيلمي تعهده ارضا بؤنه) یته اينقلابي مفهۊم ابراز کۊنه: دۊنیا نخأن خألي تفسيرا بۊن، بلکي خأن متحولا بۊن. اينسؤن دئه خۊ زيندگي ٚ فضا مئن برده ؤ أوزار نيه ؤ خؤدره خۊ سرنويشت ٚ معمار-ه تبديل کۊنه.

————————————————

—چه گوارا، یادداشتؤني کۊباٰ انقلاب ٚ ايدئؤلؤژي ٚ مطالعه ٚ ره، 1960 ٚ ؤکتؤبر<ref>https://www.marxists.org/archive/guevara/1960/10/08.htm</ref>

[[فاىل:Ie che guevara.jpg|بندانگشتی]]
۱۹۶۰ ٚ سپتامبر ٚ مئن، لاتين ٚ آمريکاٰ أوولي کؤنگره ٚ مئن گوارا جي درمؤرد ٚ کۊباٰ انقلاب ٚ ايدئؤلؤژي سؤال بؤبؤ ؤ ۊن جوؤوأدأ «أگر مر ٚ جي سؤال بؤبۊن آیا أمي انقلاب کؤمؤنيست هيسه یا خیر، مۊ گۊنم مارکسيستي هيسه. أمي اينقلاب خۊ‌ روشؤن ٚ کارأيتن ٚ همرأ مسيرؤني پيداؤده گه مارکس ۊنه ايشاره بؤده بؤ.»<ref>http://www.unz.org/Pub/NewRepublic-1960sep12-00008</ref> ايمه، گوارا کارل مارکس-ه خۊ ايدئؤلؤژيک ٚ الهام ٚ سربس دؤخؤند. ۊن خۊ سياسي مؤضع ٚ دفاع ٚ مئن اطمينان ٚ همرأ بؤگۊت «پۊر مشهۊد ٚ حقایق درن گه بخشي مردۊم ٚ اطلاعات جي هيسن ؤ دئه بحث ۊن ٚ باره بي‌فأیده هيسه. یته شخص وأني [[مارکسيست]] بؤبۊن، هۊته گه فيزيک ٚ مئن نيؤتؤني ؤ زيوس ٚ مئن پأستيوري هيسه.» گوارا بؤتأر ٚ طبق، کۊباٰ عمل‌‌خۊ ٚ انقلابيۊن ٚ هدف دؤنشمند ٚ مارکس ٚ پيش‌بيني‌‌بؤبؤ ٚ قوانين ٚ تحقق بؤ.» گوارا مارکس ٚ [[ماترياليزم ٚ ديالکتيکي]] ٚ کارأیتن ٚ همرأ بؤگۊت «مارکسيسم ٚ قوانين کۊباٰ انقلاب ٚ وقایع ٚ مئن درن، فارغ ٚ ؤنچي گه ۊن ٚ رهبرؤن به زوؤن هأورن، یا یته دئه نظري ديدگا جي کاملا اۊ قوانين ٚ جي واخبرن.»<ref>https://www.marxists.org/archive/guevara/1960/10/08.htm</ref>

=== اقتصادي منظر ؤ «جديد ٚ اينسؤن» ===
————————————————

اينسؤن وختي واقعا خۊ اينسؤني شرایط-ه کاميل رسنه گه تؤليد بؤنه، بۊدۊن ٚ اينگه نياز ٚ سر مجبۊر به خۊ جسم ٚ فرتن به ۊنوؤن ٚ یته کالا بؤبۊن.

————————————————

—چه گوارا، اينسان ؤ سۊسياليسم کۊبا مئن<ref>http://www.sadena.com/Books-Texts/Che%20Guevara%20-%20Man%20and%20Socialism%20in%20Cuba.pdf</ref>

گوارا اي مؤقؤ مئن سممت ٚ حفظ ٚ همرأ دارایي ٚ وزير ؤ مللي بانک ٚ رياست-ه أني منصۊب بؤبؤ. اي انتصابات، ۊن ٚ فعاليت ٚ دۊمباله به ۊنوؤن ٚ صنایع ٚ وزير ٚ توجه ٚ همرأ، گواراٰ خۊ قۊدرت ٚ ؤج-ه کۊبا مئن برسئه؛ ۊته گه عملا کۊباٰ اقتصاد ٚ تزار محسۊب بۊنأ بؤ. یته ۊن ٚ وظایف ٚ جي به ۊنوؤن ٚ مرکزي بانک ٚ رئيس، کۊباٰ ايسکناسؤن ٚ امضا بؤ گه ۊن خۊ کاميل ٚ نؤم ٚ تأد خألي «چه»' بسنده گۊد. گوارا اي نمادين ٚ عمل ٚ همرأ، خۊ بي‌میلئه پۊل ؤ طبقاتي اختلافاته گه ۊن ٚ نتيجه ٚ مئن ايجاد بۊنه، ابراز بدأشت ؤ خلئنه کۊبا مئن نگرؤن بؤگۊد<ref>Crompton 2009, p. 71.</ref>. [[ريکاردؤ رؤخؤ]]، گواراٰ قديمي رفئق، ايمه گۊت ۊن «رۊزي گه ايسکناسؤنه چه ٚ نؤم همرأ ايمضا بؤگۊد، رایج ٚ عقيده' مبني ٚ بر پۊل ٚ مقدس بؤن-ه مۊغۊب بؤگۊد.»<ref>Kellner 1989, p. 60.</ref>
[[فاىل:Beauvoir Sartre - Che Guevara -1960 - Cuba.jpg|بندانگشتی|گواراٰ ملاقات فرانسوي ژان-پل سارتر ؤ سيمؤن دؤ بوؤر ٚ همرأ خۊ دفتر هاوانا مئن، ۱۹۶۰ ٚ مارس. سارتر، گواراٰ «زمت ٚ کاميل‌ترين اينسان» توصيف بؤگۊد دأره.گوار علاوه ٚ بر ايسپانيایي، فرانسوي-ئه ني دؤنس.]]
گوارا ؤ کۊباٰ جديد ٚ رهبرؤن سأی گۊدن ايجتماعي نابرأربئنه مؤغۊب بؤنن، سريعا کارخؤنه'ن، بانکؤن ؤ کسب ؤ کارؤن-ه مللي بؤنن ؤ خۊ هأکش‌وکش-ه تأمين ٚ مسکن ٚ أرزؤن، درمؤني خدمات ؤ شؤغل تمؤم ٚ کۊبایئن ٚ ره معطۊف بؤدن تا ايته کيشور ٚ سياسي ؤ اقتصادي ٚ أساس-ه متحول بؤنن. ۊشؤن مؤتقد بؤن ايته‌چي أساسي ٚ تحولات وختي بۊنه گيرن گه مردۊم ٚ ايجتماعي روابط ؤ أرزشؤن ني متحولا بۊن. کۊباٰ رهبرؤن مردۊم ٚ ديد-ه نبست ٚ نژاد، زۊنؤنه'ن، فردگرایي ؤ یدي کار-ه کيشور ٚ منسۊخ ٚ بۊگذشته ٚ حاصل دؤنسن ؤ نتيجتا تمؤم ٚ أفراد ٚ جي بخأسن گه کسن-ه برابر بؤدؤنن ؤ أرزشؤني-ئه بپذيرن گه گوارا ۊنه «جديد ٚ اينسؤن» دؤخؤند. گوارا ؤميد دأشت اي تازه اينسؤن نهایتا مؤجۊدي «خؤدره ندئه‌بؤ بئیته ؤ گرۊپي کار ٚ رۊحيه ٚ دارا، پۊرتلاش، جنسيتي برابري ٚ پایبند، مصۊن فساد ٚ برأبر، غير ٚ مادي ؤ امپراليسم‌ستيز» بؤبۊن‌. ۊن مارکسيست–لنينيستي-ئه اي هدفه رسئن ٚ ره مناسب دؤنس ؤ اين ٚ طالب بؤ گه علاوه بر «وحدت، برابري ؤ آزادي» ٚ تبديل بؤن جديد ٚ أوليه ٚ ؤصۊل-ه دؤلت ويژگئني مساوات‌طلبي ؤ ايثار ٚ مۊسؤنچي ٚ سر تأکيد دأشته‌بۊن. گوارا اين ٚ طالب بؤ گه جديد ٚ اينسؤن ٚ أوولي ايقتصادي هدف، تنفر نسبت به ثروت ٚ تراکم ؤ ايقتصادي بي‌عأدالتي بؤن ٚ ور مادي أنگيزه'ن ٚ حذف تمؤم ٚ کيشور ٚ مئن ؤ ۊشؤنه جادؤجيني گۊدن أخلاقي مشوقؤن ٚ همرأ بؤبۊن. ۊن سرمایه‌دأري-ئه «مؤسابقه‌اي ورگؤن ٚ مئنأ» محسۊب گۊد گه ۊن ٚ مئن «خألي کسن-ه گئنتن» ٚ همرأ شأنه گئنا (پيرۊج) بؤن ؤ بنابرين، «جديد ٚ زن ؤ مرد» ٚ ظؤهۊر طالب بؤ. گوارا به طؤر ٚ مؤستمر تأکيد گۊد أگر سۊسياليستي ٚ  اقتصاد ٚ پایاني ٚ نتيجه «طمع ٚ تقويت ؤ فردي جاه‌طلبي ؤ جمعي ٚ رۊحيه ٚ تضعيف» بؤبۊن، «هأکش‌وکش، فداکاري ؤ جنگ ؤ نابۊدي ٚ ريسک» ٚ أرزشه ندأره. نتيجتا، «فردي واخبري» ؤ أرزشؤن ٚ اصلاح بئیتر ٚ کارگرؤن ؤ شهروندؤن ٚ دؤني، گواراٰ مؤهم‌ترين أهداف ٚ جي-ئه تبديلا بؤ. ۊن ٚ نظر ٚ مئن، «جديد ٚ اينسؤن» تۊنه «خۊپرستي» ؤ «خۊخأیي»-ئه گه أشخاص ٚ مؤشخصه کاپيتاليستي جوامع ٚ مئن دؤنس، غلبه بؤنه.

گوارا اي تؤسعه ٚ جديد ٚ روش ٚ تؤصيف ٚ ره بؤگۊت:

————————————————

یته پيلا تفاوؤت تؤسعه توسط ٚ «آزاد ٚ تجارت» ؤ «انقلابي تؤسعه» ٚ مئنأ دره. ۊشؤن ٚ یته مئن، ثروت یته کم‌تعداد ٚ خۊشبخت ٚ جرگه‌ ٚ دس دره گه دؤلت ٚ دۊس ؤ دلال هيسن. اۊ یته مئن، ثروت خلک-ه متعلقه.<ref>Kellner 1989, p. 59.</ref>

————————————————
[[فاىل:Che guevara nshnasni vlla?.jpg|بندانگشتی]]
گوارا مؤتقد بؤ یته دئه سيفایي ناپذير «وحدت، فرد ؤ اينساني گۊده ٚ مئنأ» ٚ پرورش ٚ مئن داوطلبؤنه ٚ کار ؤ ايراده هيسه. اي أمر ٚ نمایش ٚ ره، «گوارا اين‌دؤني گه یته مؤنه بؤبۊن» تأطيل ٚ رۊزؤن أني «بي‌وقفه کار گۊد، به ۊنوؤن ٚ وزير، ساخت ؤ ساز ؤ نیشکر ٚ مزارع ٚ مئن»،<ref>https://www.pbs.org/wgbh/amex/castro/peopleevents/p_guevara.html</ref> مأرۊف بؤ ۳۶ سأت بۊدۊن ٚ توقف کار کۊنه، حتي نيصفه‌شوؤ أني جلسه ننه ؤ حرکت ٚ مؤقؤ غذا خؤره. ايته‌چي رفتار گواراٰ أخلاقي مشوقه'ن ٚ برنؤمه ٚ مؤنه بؤ گه ۊن ٚ مئن هر کارگر ملزم به خۊ سهم ؤ أنداجه‌اي مشخص کالا تؤليد بؤنه. ۊن مالي پاداشؤنه لغو بؤده بؤ ؤ کارگرؤني گه خۊ سهم ٚ جي ويشتر عمل گۊدن خألي یته تقدير ٚ گواهي دریافت گۊده‌‌نأبؤن أمما أگر کارگري مؤفق نبه بي، ۊن ٚ دریافتي حؤقؤق ٚ جي کسر بۊنأ بؤ.<ref>Kellner 1989, p. 62.</ref>

گوارا مواجهه تجاري روابط ٚ چيکاشؤن خۊرخؤسي ممالک ٚ همرأ مئن، سأی بؤگۊد نزيک‌تر ٚ تجاري روابط، خۊرتاو ٚ بلۊک همرأ' ۊن ٚ جادؤجين بؤنه ؤ شخصا چنته کيشور ٚ جي وادئن بؤگۊد ؤ ۊشؤن ٚ همرأ تجاري توافق‌نؤمه ايمضا بؤگۊد. تا ۱۹۶۰ ٚ پایان، ۊن چکؤسلؤواکي، شؤروي جماهير اتحاد، کليسایي کره، مجارستؤن ؤ خۊرتاوي آلمؤن ٚ جي وادئن بؤگۊد ؤ قراردادؤني ۱۹۶۰ ٚ دسامبر ٚ ۱۷ ٚ قرداد ٚ مۊسؤن خۊرتاوي برلين ٚ مئن ايمضا بؤده بؤ. اي توافق‌نؤمه'ن تا حددي کۊباٰ ايقتصاده بال بزأن، أمما در عین ٚ حال کۊباٰ ايقتصادي وابستگي شرق ٚ بلۊک ٚ کيشورؤنه منجرا بؤ. هيتأني خؤرتاوي آلمؤن ٚ مئن گوارا، تامارا بؤنکه (ايمه تانیاٰ مأرۊفا بؤ) ٚ همرأ آشنا بؤبؤ. ۊن ۊیه مترجم بؤ ؤ سال ٚ بعد گواراٰ گلأکت ؤ بۊليوي مئن ۊن ٚ همرأ بؤکۊشته بؤبؤ. گواراٰ ايقتصاديأ ؤصۊل فارغ أز مثبت ؤ منفي نکات، ۊن ٚ برنؤمه'ن نامؤفق بؤن ؤ ۊشؤن ٚ حاصيل بهره‌وري ٚ سريع ٚ نؤزۊل ؤ کارگرؤن ٚ غیبت ٚ ازدياد کار ٚ محل ٚ مئن بؤ.<ref>Kellner 1989, p. 63.</ref> گواراٰ مؤلاقات رنه دۊمؤن (فرانسوي اقتصاددؤن) ٚ همرأ مئن کۊباٰ دؤلت ٚ ۱۹۵۹ ٚ مصوب ٚ أرضي اصلاحات ٚ ناکافي بؤن گه ۊن ٚ نتيجه پيلا مزارع ٚ تبديل تعاوني مزارع' یا أراضي ٚ تقسيم دهقانان ٚ مئنأ  بؤ، گوار نظر ٚ جي «فردي مالکيت ٚ احساس-ه» تقويت بؤگۊد ؤ کارگرؤن مننسن خۊ مثبت ٚ ايجتماعي منافع' بئینن ؤ ۊشؤنه تشويق گۊ‌د دئبار ٚ مۊسؤن فردي منافع ٚ دۊمبال دؤبۊن.<ref>Taibo 1999, p. 306.</ref>

=== خۊکؤن ٚ خليج ؤ مۊشکي بؤحران ===
۱۹۶۱ ٚ آوريل ٚ ۱۷ مئن، خۊکؤن ٚ خليج ٚ حمله مئن، ۱,۴۰۰ کۊبایي تبعيدي  گه آمريکا مئن یؤمۊجش بدئه بؤن، کۊباٰ حمله بؤدن. گوارا أساسي نخشي اي کالنجار مئن ايفا نؤگۊد، اين‌دؤني گه حمله ٚ پيش ٚ رۊز، یته جنگي ناو گه دریایي تفنگدارؤن ٚ حامل بؤ تظاهر به پينار دل ريؤ ٚ خۊرخؤسي ساحله حمله گۊدن بؤدن ؤ گواراٰ تحت ٚ أمر ٚ نيرؤنه اۊ منطقه' بکشأنئن. ولي هأندئه مورخؤن مؤتقدن گوارا کۊباٰ دؤلت ٚ گئنا بؤن ٚ مئن مؤثر ٚ نخش دأشت، اين‌دؤني گه اۊ زمت کۊباٰ مسلح ٚ نيرؤن ٚ یؤمۊجش ٚ مۊدير بؤ.<ref>Kellner 1989, pp. 69–70.</ref> تاد سالچ (نويسا) خۊ روایت  ٚ مئن کۊباٰ دؤلت ٚ گئنا بؤن ٚ جي، گۊنه: «انقلابيۊن گئنا بؤبؤن، اين‌دؤني گه چه گوارا به ۊنوؤن انقلابي مسلح ٚ نيرؤن یؤمۊجش ٚ بخش رئيس یؤمۊجش ٚ برنؤمه ٚ مسئۊل، شبه‌نظامئنه تعليم بدأ. ۊن خۊ کاره خؤجير أنجؤم بدأ بؤ ؤ ۲۰۰,۰۰۰ زۊنؤنه ؤ مردؤنه' جنگ ٚ ره آماده بؤده بؤ».<ref>Kellner 1989, pp. 69–70.</ref> هي زمت ٚ مئن بؤ گه گواراٰ أسلحه ٚ غلاف به طؤر ٚ ايتفاقي خارج بؤبؤ ؤ تير ۊن ي درشؤ ؤ گواراٰ ديمه زخما گۊد.<ref>Anderson 1997, p. 507.</ref>
[[فاىل:CheyFidel.jpg|بندانگشتی|چه گوارا ؤ فيدل کاسترؤ ۲۹۶۱ ٚ مئن]]
چه گوارا ۱۹۶۱ ٚ آگست ٚ مئن، آمريکایي کيشورؤن ٚ سازمؤن ٚ کؤنفرانس ٚ مئن ؤرؤگۊئه ٚ پۊنتا دل استه ٚ مئن، یادداشتي «قدردؤني» جان اف. کندي (آمريکاٰ رئيس‌جؤمۊر) ٚ ره برسأدنئه. اۊ یادداشت ٚ دل بنويشته نأ بؤ «ممنۊن خۊکؤن ٚ خليج ٚ ره. حمله ٚ پيشي، انقلاب پرکان بؤ. ايسه هر زمت ٚ شي قوي‌تره». وختي گه داگلاس ديلان (یجؤنایي ايالات ٚ خزانه‌داري ٚ وزير) کۊباٰ گلأکتن اتحاد-ه ترقي ؤ پيشأکتن ٚ ره بخأسه‌کس بؤبؤ، گوارا آمريکاٰ وتلس ؤ اۊ کيشور ٚ نظامه دمؤکراتيک نؤدؤنس ؤ بؤگۊت دمؤکراسي «مالي ؤليگارش، تبعيض سياپۊسؤن ٚ عليه ؤ کۊکلاس‌کلن (یته زنجليه‌اي نژادپرست ٚ سازمؤن) ٚ خشم» ٚ همرأ جۊر نیه. ۊن هيتأني «أذیتؤنی» گه ۊن ٚ نظر ٚ جي «دؤنشمندؤني ؤپنهایمر ٚ مۊسؤنچئن-ه خۊ جایگاه ٚ جي هأرؤنئه، ساليان ٚ سال جهانه پاؤل رؤبسن ٚ فؤق‌العاده صدا جي محرۊم بؤگۊد دأره ؤ رؤزنبرگؤن-ه واغا بؤ ٚ مردۊم ٚ اعتراضات ٚ وؤجۊد ٚ همرأ قتله برسأدنئه»' ني ايشاره بؤگۊد. گوارا خۊ گبؤن ٚ تۊمؤنأکۊن ٚ مئن بؤگۊت آمريکا واقعي اصلاحاته علاقه‌مند نيه ؤ «آمريکایي کارشناسؤن هرگيز کيشاورزي ٚ اصلاحات ٚ مؤرد ٚ مئن گب نزنن، ۊشؤن یته بي‌خطر ٚ مؤضۊ آو ٚ بئیتر ٚ تأمين ٚ مۊسؤن-ه ترجيح دنن. خۊلأصه، ۊشؤن تؤالتؤن ٚ انقلاب ٚ ره آماده بۊنن». هأندئه، ريچارد گۊدوين (ؤمۊر ٚ خارجه ٚ وزارت ٚ نماینده آمريکاٰ قاره ٚ مسائل ٚ مئن) خۊ یادداشت ٚ مئن کۊندأکۊندي بنويشت گه گوارا ۊنه فردي «جديدتر ٚ نسل ٚ جي» قلمداد کۊنه ؤ هيتأن گوارا خۊشؤن ٚ بؤگۊ-بؤشتؤو-ه کاميلا مؤفيد أرزیاجي بؤگۊد.<ref>http://americancentury.omeka.wlu.edu/files/original/3e027f808b843322ec9f28e8e78e93b7.pdf</ref>

۱۹۶۲ ٚ ؤکتبر ٚ مئن کۊباٰ مۊشکي ٚ بؤحران جهانه تا هسته‌اي جنگ ٚ آستؤنه پيش بؤبۊرد. چن هفته اي بؤحران ٚ پسي، مصاحبه ديلي ورکر (یته اينگيليسي کؤمؤنيستي ٚ رۊزنؤمه) ٚ مئن، گوارا هلأني ؤنچي گه «شؤروي ٚ خيانت» محسۊب گۊد ٚ جي ناراحت بؤ ؤ سام راسل (خبرنگار)-ه بؤگۊت «أگر مۊشکؤن کۊباٰ کؤنتؤرؤل ٚ تحت ببي، کۊبایئن ۊنه توأدأ نأبؤن». گوارا ايمه ضمن ٚ اي حادثه ٚ شرح، یه مرت دئه تأکيد بؤگۊد گه سۊسياليستي ٚ آزادي ٚ آرمان، عليه ٚ جهاني «امپراليستي تجاوز» تۊنس نهایتا «ميلیۊنؤن نفر قرباني اتمي جنگ ٚ مئن» ٚ أرزشه دأشته‌بۊن. مۊشکي بؤحران هيتأني گواراٰ متقاعيد بؤگۊد گه دۊته دۊنیاٰ أبرقۊدرتؤن (شؤروي أ آمريکا) کۊبا جي به عنوؤن ٚ یته پيأده ٚ سالدات خۊ جهؤن ٚ استراتژي مئن کارأیته دأرن. ۊن ٚ بؤجؤر، ۊن یته مؤناٰ نگرش ٚ همرأ هۊته گه آمريکاٰ دئه، شؤروي-ئه ني دئه.

== سفرؤن ==

=== آمريکا ===
[[فاىل:CheGuevaraCountries.jpg|بندانگشتی|کيشورؤني گه چه گوارا ۊشؤن ٚ جي وادئن بؤگۊد (قيرمز) ؤ کيشورؤني گه ۊن ٚ مئن مؤسلحانه ٚ انقلاب ٚ مئن شرکت بؤگۊد (سبز)]]
تا ۱۹۶۴ ٚ دسأمبر، چه گوارا انقلابي دؤلتمرد جهاني قامت ٚ مئن محسۊب بؤ ؤ به ۊنوؤن ٚ کۊبایي ٚ هیئت ٚ رئيس سخنراني ملل ٚ سازمؤن ٚ مئن ٚ دؤني نيؤیؤرک-ه سفر بؤگۊد. ۊن ۱۹۶۴ ٚ دسأمبر ٚ ۱۱، خۊ يسأته ؤ پۊرشۊر ٚ سخنراني مئن، ملل ٚ سازمؤن ٚ ضعف «آپارتاید (یجۊر نژادي تبعيض) ٚ وحشيانه ٚ سياست» ٚ مؤقابله مئن نسایي آفريقا ٚ مئن ٚ جي انتقاد بؤگۊد ؤ بپۊرسئه « آیا ملل ٚ سازمؤن مننئه کاري ۊن ٚ جؤلؤوگيري ره أنجؤم بده؟» گوارا ايمه یجؤنایي ايالات ٚ سياست سياپۊس ٚ جمعيت ٚ قبال-ه تقبيح بؤگۊد ؤ بؤگۊت:

————————————————

ۊشؤني گه پۊس ٚ رنگ ٚ دؤني، خۊ وک‌وچه' کۊشنن ؤ به طؤر ٚ رۊزانه ۊشؤن ٚ عليه تبعيض قائل بۊنن، ۊشؤني گه ايجازه دنن سياپۊسؤن ٚ قاتلؤن آزادکئه بؤمۊجن، اۊ قاتلؤن ٚ جي حيمایت کۊنن ؤ سياپۊسؤني-ئه مۊجازات کۊنن گه خۊ مشرۊع ٚ حق ٚ دۊمبال به ۊنوؤن ٚ یته آزاد ٚ اينسان درن — چۊته تۊنن خؤدره آزادي ٚ حافط قلمداد بؤنن؟<ref>https://www.marxists.org/archive/guevara/1964/12/11.htm</ref>

————————————————
[[فاىل:Che g.jpg|بندانگشتی]]
گوارا گه تا اي مؤقؤ دئه عصبي بؤبؤ بؤ، خۊ گبؤنه هاواناٰ دۊوؤمي بیانيه ٚ قرائت همرأ سرأچئه ؤ لاتين ٚ آمريکاٰ «خانواده اي ۲۰۰ ميلیۊن برأر ٚ جي گه یته مساوي مۊشکلات ٚ جي رنج بؤرن» دؤخؤندس.<ref>https://www.marxists.org/archive/guevara/1964/12/11.htm</ref> گوارا اعلام بؤگۊد اي «حيماسه»، «هيندي وشنأ گۊده'ن (آمريکاٰ قاره ٚ بۊمئن)، بي زمي‌زوار ٚ دهقؤنؤن، استثمار بؤبه کارگرؤن ؤ مترقي گۊده'ن» ٚ توسط نويشته بۊنه. گواراٰ نظر ٚ مئن اين منازعه، گۊده'ن‌ ٚ مؤبارزه ؤ تفکرات بؤن گه کسؤني-ئه پيش بؤردن گه امپراليسم ۊشؤنه تحقير بؤگۊد دأشت ؤ گۊذشته مئن «یته ضعيف ؤ مطيع ٚ رمه» محسۊب بۊنأ بؤن، گوارا ايمه بؤگۊت «یانکئن ٚ انحصاري کاپيتاليسم» برمسئه حالت ٚ همرأ مذکۊر ٚ رمه ٚ مئن خۊ قبرکنان-ه دئه تۊنه. ۊن ايدامه بدأ گه اي «لایق ٚ سأت» ٚ مئن، «گۊمنؤم ٚ گۊده» خۊ تاريخه خۊن ٚ همرأ نويسنه ؤ حؤقؤقي-ئه گه «۵۰۰ ساله همه ۊنه خنده کۊنن» پسأگيره. چه کۊباٰ اينقلاب ٚ پسي ٚ اعدامؤن ٚ باره بؤگۊت: «أمۊ اعدام بؤديم، اعدام کۊنيم ؤ تا جایي گه لازم بؤبۊن، اعدام کۊنيم». ۊن اي پيش‌بيني گه «خشم ٚ کۊل (مؤج) تمؤم ٚ لاتين ٚ آمريکاٰ سامانؤنه گيره» ؤ کارگري ٚ گۊده'ن گه «تاريخ ٚ چرخ-ه چرخأدنن» أوولي مرت ٚ ره «طۊلاني ؤ وحشيانه خاوي گه ۊشؤنه تحميل بؤبه ٚ جي ورسنن» ٚ همرأ، خۊ گبؤنه ؤمۊمي مجمع ٚ مئن خاتمه بدأ.<ref>https://www.marxists.org/archive/guevara/1964/12/11.htm</ref>

گوارا ايمه واخبرا بؤ وختي گه ملل ٚ سازمؤن ٚ مئن هيسأ بؤ، کۊبایي تبعيدئن دۊ مرت ۊن ٚ ترؤر ٚ ره تلاش بؤدن. أوولي مرت ٚ ره مالي گؤآانزالز، چه ٚ وؤرۊد ٚ لحظه ٚ مئن قصد دأشت ۊنه یته هفت اينچي تيجيني همرأ قتله برسأدنه. دۊوؤمي ني گيلرمؤ نؤوؤ بؤ. ۊن سأی بؤگۊد سخنراني مؤقؤ، بازۊکا همرأ یته لۊتکا «ايست ريور» ٚ رۊخؤنه ٚ مئن ٚ جي ملل ٚ سازمؤن ٚ مقر-ه تير توأده گه گۊلل‍ه ۊني خطا درشؤ. گوارا اي دۊته تفاق ٚ باره بؤگۊت «بئیتره آدم یته زن ٚ قممه همرأ بؤکۊشته بؤبۊن، تا یته مرد ٚ گۊلله همرأ».هيتأني بؤگۊت اي انفجار واقعه' عطر أ طعم-ه زيادا گۊد.<ref>http://www.latinamericanstudies.org/belligerence/bazooka.htm</ref>
[[فاىل:CheinMoscow.jpg|بندانگشتی|مؤسکؤ ٚ سۊرخ ٚ میدؤن ٚ مئن، ۱۹۶۴ ٚ نؤوأمبر]]

=== ؤرۊپا ===
دسأمبر ٚ ۱۷ ٚ مئن، گوارا نيؤیؤرک-ه پاريس ٚ مقصد ٚ ره ترک بؤگۊد ؤ ۊیه جي یته سۊ ماهه سفر-ه جهان ٚ دؤر سرأگيت گه چين ٚ خلک ٚ جؤمۊري، کليسایي کره، عربي یجؤنأیی جؤمۊري، ألجزایر، غنا، گينه، مالي، داهؤمي، کؤنگؤ برازاويل ؤ تانزانيا و توقف ايرلند ؤ پراگ ٚ مئن-ه شامل بؤ. ايرلند ٚ مئن، گوارا گه خؤره ايرلندي أجداد دأشت «سنت پاتريک» ٚرۊز-ه لیمرک ٚ مئن جشن بگيت.

اي سفر ٚ طۊل ٚ مئن، ۊن نؤمه اي کارلؤس کۊئيخانؤ (رۊزنؤمه‌نگار) ٚ ره بنويشت گه ايمه سۊسياليسم ؤ اينسؤن کۊباٰ مئن-ه مأرۊفا بؤ. گوارا اي أثر ٚ مئن جديد ٚ واخبري، کار ٚ جديد ٚ جایگا ؤ یته نؤمقام أفراد ٚ ره ٚ ايجاد ٚ باره بنویشته. ۊن هيتأني خۊ ضد ٚ کاپيتاليستي ٚ احساسات ٚ باره بنويشته دأره:

————————————————

کاپيتاليسم ٚ قانۊن گه أکثريت ٚ نظر ٚ جي دؤخؤته نأ؛ بي اينگه فرد بؤدؤنه ۊن ٚ سر أثر ننه. ۊن خألي یته ؤفؤقي ٚ وؤسعت گه بي‌انتها نظر رسنه' أینه. اين چيزي هيسه گه کاپيتاليسم ٚ مؤبلغؤن نۊشؤن دنن ؤ راکفلر-ه (پيلا بۊرژوا) — چي دؤرۊست چي غلط — سرمشقي مؤفقيت ٚ شأسه بؤن  ٚ ره چؤنن.  فقري ؤ رنجي گه یته راکفلر ٚ ظؤهۊر ٚ ره نياز هيسه ؤ فسادي گه ايته‌چي ثروت ٚ أنباشت ٚ ره ضرۊرت دأره، چاؤده بؤبه ٚ تصوير ٚ مئن دئن نؤبؤنه ؤ هميشک ۊن-ه مردۊم-ه نۊشؤن دأ نشأنه.<ref>https://www.marxists.org/archive/guevara/1965/03/man-socialism.htm</ref>

————————————————

=== ألجزایر ===
گوارا ۱۹۶۵ ٚ ۲۴‌رؤم ألجزایر ٚ مئن، آسیا ؤ آفريقاٰ کيشورؤن ٚ ايقتصادي اتحاد ٚ سمينار ٚ مئن گب‌زني بؤگۊد گه ۊن ٚ آخري حؤضۊر بين‌المللي صحنه'ن ٚ مئن بؤ. ۊن سۊسيالیستي کيشورؤن ٚ أخلاقي وظایف-ه ايشاره ؤ ۊشؤنه ضمني همکاري‌ئه خۊرخؤسي استثمارگرؤن ٚ همرأ متهم بؤگۊد. ايمه اقداماتي‌ئه تشريح بؤگۊد گه ۊن ٚ نظر ٚ مئن کؤمؤنيستي کيشورؤن وأني أنجؤم بدن تا امپراليسم-ه حريفا بۊن. ۊن اي صؤبتؤن ٚ همرأ به صۊرت ٚ عؤمۊمي شؤروي‌ئه انتقاد بؤده بؤ، مارس ٚ ۱۴ ٚ مئن کۊبا-آ وگردس ؤ راؤل کاسترؤ، اسوالدؤ دؤرتيکؤس ؤ کارلؤس رؤدزيگز هاواناٰ فؤرۊدگا مئن ۊن ٚ جي ايستقبال بؤدن.

گوارا سخنراني ألجزایر ٚ مئن ٚ جي مشخص بؤبؤ بؤ گه ۊن کليسایي نيمکره'، آمريکا رهبري همرأ خۊرخؤس ؤ شؤروي رهبري خۊرتاو ٚ مئن-ه نسایي نيمکره ٚ استثمار کۊنا دؤنس. ۊن بدأري کليسایي ویتنؤم ٚ کؤمؤنيست ٚ کيشور ٚ جي ویتنؤم ٚ جنگ ٚ مئن حيمایت گۊد ؤ درحال ٚ تؤسعه ٚ دئه‌کيشورؤن ٚ مردۊم ٚ جي بخأس أسلحه دسأیرن ؤ «ويتنؤمي» وکن. ۊن ٚ مۊخالفت شؤروي همرأ خۊرخؤسي ؤرۊپاٰ چپ ٚ منورالافکارؤن ؤ هۊنرمندؤن ٚ مئنأ گه خۊ قبلي باور-ه شؤروي‌ئه ندأشتن ٚ محبؤبيت ٚ باعث أني بؤبؤ. هيته‌أن ۊن ٚ امپراليسم‌ستيزي ؤ انقلابي‌گيري آمريکاٰ جوؤن ٚ راديکال ٚ دؤنش‌مۊجؤن گه اجتماعي تغييرات ٚ ره بي‌تابي گۊدن ٚ الهام بخش، بؤ.

گوارا خۊ شخصي بنويشته'ن ٚ مئن گه اي زمت ٚ مئن بنويشته (ۊشؤني گه تا ألؤن منتشرا به)، خۊ متزاید ٚ انتقادات-ه شؤروي ٚ سياسي ايقتصاد ٚ جي ابراز کۊنه ؤ ۊشؤن-ه «مارکس-ه یداگۊدن»' متهم بؤگۊد. ۊن مجمۊعه‌اي شؤروي سياستؤن ٚ جي گه، هأکش‌وکش «طبقاتي کالنجار ٚ دؤريني خؤشۊنت ٚ محو گه کاپيتاليسم ٚ انتقال به سۊسياليسم ٚ جي سيفایي‌شا نيه» ٚ ره، «خطري مسالمت‌آميز ٚ تعایش آمريکا‌ همرأ» ٚ سياست، ۊشؤن ٚ نامؤفقي کار ٚ باره ٚ «اطلاعات ٚ تغيير» ٚ ره ؤ ۊشؤن ٚ سأی سۊسياليستي اقتصاد-ه «ليبرال گۊدن» ٚ ره، مۊخالف بؤ. ۊن پۊل، بهره، کالایي تؤليدي مناسبات، بازار ٚ اقتصاد ؤ سۊدگرایي ٚ کاميل ٚ حذفا بؤن ٚ طالب بؤ، درحالي گه شؤروئن اصرار دأشتن اي موارد جهاني کؤمؤنيسم-ه رسئن ٚ همرأ مؤغۊب بۊنن. گوارا پيش‌بيني بؤگۊد گه أگه شؤروي أرزش ٚ قانۊن-ه لغو نؤنه، دسأخر سرمایه‌داري‌ئه رسنن.

گوارا دۊ هفته خۊ ألجزایر ٚ مئن ٚ سؤخنراني ٚ پسي ؤ وگرسن کۊباٰ، عؤمۊمي أنظار ٚ جي کنأره بگيت ؤ ايمه کۊللا غیب بؤبؤ. با توجه به اينگه مردۊم ۊنه کاسترؤ ٚ پسي کيشور ٚ دۊوؤمي قۊدرتمند ٚ فرد محسۊب گۊدن، ۊن ٚ وضعيت یته پيلا راز-ه تبديلا بؤبؤ بؤ. کاسترؤ، بین‌المللي حدسؤن ٚ فشار ٚ بۊن چه ٚ سرنويشت ٚ باره، ۱۹۶۵ ٚ ژۊئن ٚ ۱۶ ٚ مئن اعلام بؤگۊد مردۊم وختي واخبرا بۊنن گه گوارا خؤره بخأ. أمما اين، شایعات ٚ پخش ٚ مانع کۊباٰ دؤرين ؤ بيرۊن ٚ مئن ونکت.<ref>https://www.marxists.org/subject/economy/authors/yaffeh/che-critic.htm</ref>
[[فاىل:Che gue.jpg|بندانگشتی]]

۱۹۶۵ ٚ ؤکتبر ٚ ۳وؤم، کاسترؤ یته بۊدۊن ٚ تاريخ ٚ نؤمه' عؤمۊمي بؤگۊد گه ادعا بؤبؤ گوارا هفت‌ماه ٚ قبل ۊنه بنويشته. نؤمه ٚ مئن گه ايمه چه ٚ «خۊداحافظي ٚ نؤمه»' مأرۊفا بؤ، گوارا ضمن ٚ تأکيد ٚ بر خۊ همبستگي کۊباٰ انقلاب ٚ همرأ، اعلام بؤگۊد گه قصد دأره کيشور-ه ترک بؤنه تا دئه-ممالک ٚ انقلابي کالنجارؤن ٚ مئن مشارکت بؤنه. ۊن هيته‌أني خۊ تمؤم ٚ مناصب-ه دؤلت ؤ کۊباٰ کؤمؤنيست ٚ حزب ٚ مئن رهأ بدأ ؤ استعفا بدأ ؤ کۊباٰ ايفتخاري شهروندي‌ئه ني کنأر بيگئنت.<ref>[https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refGuevara1965 Guevara 1965]</ref>

== کالنجار کؤنگؤ مئن ==
[[فاىل:Che el.jpg|بندانگشتی]]
گوارا ۱۹۶۵ ٚ سرأگير ٚ مئن آفريقا-آ بؤشؤ تا خۊ دؤنش ؤ تجرۊبه' به عؤنوان ٚ یته چريک، سيمباٰ شۊرشئن ٚ اختيار کؤنگؤ منازعه ٚ مئن قرار بده. أحمد بن ٚ بلا (ألجزایر ٚ رئيس جمهۊر) ٚ بؤته'ر ٚ طبق «گورا آفريقا-آ امپراليسم ٚ ضعيف ٚ حلقه دؤنس» گه هين‌دؤني پيلا انقلابي ظرفيتؤن ٚ دارا هيسه.<ref>[https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refBenBella1997 Ben Bella 1997]</ref> جمال عبدالناصر (مصر ٚ رئيس‌جؤمۊر گه خۊ ملاقات چه ٚ همرأ ۱۹۵۹ ٚ پسي ۊن ئ همرأ خؤجير ٚ رابطه دأشت) گواراٰ برنؤمه کؤنگؤ مئن ٚ کالنجار' خردمندانه نؤدؤنس ؤ ۊنه هۊشدار بدأ گه یته «تارزان‌گۊنه» ؤ کتن-ه محکۊم بؤبؤ ٚ شخصيت-ه تبديل خأنه بؤن. هأندئه، گوارا «رامؤن بنتيز» ٚ مستعار ٚ نؤم ٚ همرأ کؤنگؤ' سفر بؤگۊد. ۊن کۊباٰ عمليات سيمباٰ مارکسيست ٚ قيام ٚ حمایت ٚ ره گه کؤنگؤ ٚ بؤحران ٚ أثر ٚ دؤني ايجاد بؤبؤ بؤ'، رهبري گۊد. گوارا، ويکتؤر درکه (دۊوؤمي فرمانده) ؤ ۱۲ ته کۊبایي همرأ ۱۹۶۵ ٚ آپريل ٚ ۲۴‌رؤم کؤنگؤ ٚ دؤرين بؤشؤن ؤ ايمه، حؤدۊد ٚ ۱۰۰ ته آفريقایي-کۊبایي ني ۊشؤن-ه گلأکتن.<ref>Gálvez 1999, p. 62.</ref>

ۊشؤن مددتي لؤران کابيلا (چريکي رهبر گه چن ماه ٚ قبل کنأر بيگئنتئه ٚ رئيس‌جؤمۊر ٚ طرفدارؤن ٚ شۊرش ٚ مئن لۊمۊمبا-آ بال بزأ بؤ) ٚ همرأ همکاري بؤدن. گوارا گه لۊمۊمباٰ طرفدارؤن ٚ جي بؤ، بؤگۊت گه «ۊن ٚ قتل وأني أمر ٚ ره درسي بؤبۊن». گوارا گه توؤن ٚ کمي بۊمي زوؤنؤن ٚ مؤکالمه ٚ سر دأشت، یته نؤجوؤن مۊترجم «فردي ايلانگا» نؤمي ٚ کۊمک ٚ همرأ ديگرؤن ٚ همرأ ارتباط گيت. هف ماه ٚ گۊذشتن ٚ جي، ايلانگا «سختکۊش ٚ گوارا» ٚ رفتار-ه گه «احترامي مؤساوي سيفيت‌پۊسؤن ؤ سياپۊسؤن ٚ مئنأ قائل بؤ» تحسين گۊد.<ref>http://news.bbc.co.uk/2/hi/africa/4522526.stm</ref> ولي خلي دنکت گه گوارا، کابيلاٰ ضعيف ٚ نظم ؤ انظباط ٚ جي ناؤميدا بؤ یؤ ۊن-ه کنأر بيگئنت، چه بؤگۊت: هئچچي نؤبؤ گه مره قانع بؤنه ۊن یته مؤرد ٚ نياز ٚ فرد أمر ٚ ره هيسه».<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#CITEREFBBCNews2001a</ref>
[[فاىل:CheInCongo1965.jpg|بندانگشتی|گوارا ۳۷ سالگي مئن، ۊن اي تاتایي مئن گه ۱۹۶۵ ٚ شئه، یته کؤنگؤیي تروچه' کشأیته ؤ یته آفريقایي چريک ٚ ور هيسأ‌.]]

کؤنگؤ ٚ 

ٚ مللي أرتش ٚ سيفيت‌پۊس ٚ مؤزدۊران مایک هؤر ٚ رهبري ٚ همرأ گه توسط ٚ کاسترؤ ٚ مۊخاليف ٚ کۊبایي خلبؤنان ؤ هيتأني سازمؤن ٚ سي‌ئی‌آ حيمایت بؤن؛ گواراٰ ۊن ٚ پایگا تانگانياٰ دریاچه ٚ نزیک ٚ بندؤن ٚ مئن ٚ جي بۊرۊجأنئن ؤ بؤتۊنسن ۊن ٚ ارتباطات-ه شؤنۊد بؤنن ؤ ایته ۊن ٚ حمله ٚ برنؤمه'ن ٚ جي واخبرا بۊنأبؤن ؤ ۊن ٚ تدارکات ٚ خطۊط-ه مختل گۊدن. با اینگه گوارا خأس خۊ حؤضؤر-ه کؤنگؤ ٚ مئن دؤخؤسأنه، أمما دؤلت ٚ ايالات ٚ آمريکا ۊن ٚ مؤقعيت ؤ فعاليتؤن ٚ جي واخبر بؤن. آمريکاٰ مللي أمنيت ٚ آژانس، یۊئس‌ئن‌ئس سرجۊخه خؤزه ئف والدز (تی-ي‌جی-۱۶۹) ٚ کارأیتن ٚ همرأ هند ٚ ؤقیانۊس ٚ مئن، تمؤم ٚ ۊن ٚ ارتباطات-ه رصد گۊد.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refBamford2002</ref>

گوارا قصد دأشت اتقلاب-ه مارکسيسم-ه تأليم ؤ فؤکؤ ٚ استراتژي ؤ چريکي جنگ-ه سيمباٰ مۊوارزؤن ؤ مؤبۊتۊ (زئير ٚ ديکتاتؤر ٚ رئيس‌جؤمۊر) ٚ مۊخالفونه یؤمۊجأدنئن ٚ همرأ، صادر بؤنه. ۊن کؤنگؤ ٚ خاطيرات ٚ کيتاب ٚ مئن، بي‌کفایتي، عدم ٚ پذيرش ٚ تؤصيه'ن ؤ دؤريني درگيرئن شۊرشئن ٚ مئنأ' شۊرش ٚ شکست ٚ أصلي دلایل ٚ جي دؤخؤند. ۱۹۶۵ ٚ نؤوامبر ٚ ۲۰ؤم ٚ مئن، گوارا گه ديسانتري ؤ حاد ٚ آسم ٚ جي رنج بؤرد ؤ أخير ٚ هفت ماه ٚ شکست ؤ تعلل ۊنه وأرگئنته بؤ، خۊ ۱۲ نفره ٚ گرۊپ ٚ ۶ بؤمؤنسه'ن ٚ همرأ کؤنگؤ' ترک بؤدن. گوارا بؤگۊت قصد دأشت مجرۊحانه کۊبا-آ روؤنه بؤنه ؤ به ۊنوؤن یته نمؤنه انقلابي کؤنگؤ مئن بئسه ؤ تا مۊردن ٚ مؤقؤ بجنگه، أمما خۊ دۊته رفيقؤن ٚ اصرار ٚ پسي ؤ هيتأني دۊ نفري گه کاسترؤ شخصاً برسأدنه بؤ، حاضر وکت آفريقا-آ ترک بؤنه.

اۊ شبانه رۊز ٚ مئن، گوارا ٚ نيرؤن بي‌ سرصدا خۊ ؤردؤن-ه وچئن، خۊ کؤمه'ن-ه تشأدأن ؤ اۊ أسلحه'ني گه خۊ همرأ بؤرد منسن-ه مؤنهدماؤدن یا  توأدأن تانگانيا دریاچه مئن ؤ ايمه شبؤنه مرز ٚ جي بؤشؤن تانزانيا ؤ خؤدره زميني دارالسلام-ه برسأنئن. گوارا چن ماه بعد اي نتيجه' برسئه گه ۊن جنگسن تا مۊردن ٚ لحظه ٚ تأد تصميم ٚ شؤن بگيت چۊن: «اينساني عنصر بکت. هيچ ئراده‌اي جنگ ٚ ره دنئه بؤ. رهبرؤن [شۊرشي] فاسدن. خۊلأصه... نشأس کاري گۊدن». گوارا هيتأني بؤگۊت: «أمۊ منيم کيشوري گه نخأنه بجنگه' تنأکه آزاداؤنيم». چن هفته بعد، ۊن مقدمه‌اي خۊ کؤنگؤ ٚ خاطيرات ٚ ره بنويشت گه اي جۊمله همرأ سرأیته بۊنأبؤ: «اي داستؤن یته ديشکسنه»<ref>Guevara 2000, p. 1.</ref>
[[فاىل:Cheguevaracongo.jpg|بندانگشتی|گوارا کؤنگؤ مئن، ۱۹۶۵]]
«چه» میل ندأشت وگرده کۊبا اين‌دؤني گه کاسترؤ قبلتر ۊن ٚ «خۊداحافظي نؤمه»' گه قرار درصۊرت ٚ مۊردن پخش بؤبۊن، علني بؤده بؤ. نتيجتاً، گوارا شيش ماه دؤخؤتکئه کۊباٰ سفارت، دارالسلام ٚ مئن ؤ ايمه یته خؤنه کۊباٰ پراگ ٚ مئن بئسأ. گوارا وختي ؤرۊپا مئن هيسأ بؤ، به طؤر ٚ سئرري خۊآن پرؤن (آرژانتين ٚ قبلي رئيس‌جؤمۊر) ٚ همرأ گه ايسپانياٰ تبعيد بؤبؤ بؤ، ملاقات دأشت. گوارا پرؤن-ه اعتماد بؤگۊد ؤ ۊنه خۊ تازه نخشه جي گه طرح‌شؤني یته کؤمؤنيستي انقلاب ٚ ره سۊسياليستي حؤکۊمت ٚ برقراري ره لاتين ٚ آمريکا مئن بؤ، واخبرا گۊد. پرؤن گوارا-آ هۊشدار بدأ اي نخشه گه قراره بۊليوي جي سرأیتن بؤبۊن، خۊکۊشي ؤ بيهۊده هيسه أمما گوارا خۊ تصميم-ه بئیته بؤ.<ref>https://web.archive.org/web/20200303150750/https://www.pagina12.com.ar/diario/elpais/subnotas/178453-56017-2011-10-08.html</ref>

گوارا اي مۊددت ٚ مئن، خۊ خاطرات ؤ تجربيات کؤنگؤ مئن ٚ شئه جماگۊد ؤ هيته‌أني دۊته دئه کيتابه (یته فلسفه ٚ باره، ؤ اۊ یته ايقتصاد ي) نويشتن-ه سرأگيت. ۱۹۶۶ ٚ ژۊیه  ٚ مئن دؤخؤتکئه کۊبا-آ دؤرينا بؤ تا کاسترؤ ؤ خۊ زنکه همرأ ملاقات بؤنه. چه هيته‌أني آخري وار ٚ ره خۊ پئنشته وچه ٚ ره نؤمه بنويشت ؤ مقرر بؤبؤ ۊن ٚ مۊردن ٚ پسي بؤخؤنده بؤبۊن. ۊن اي نؤمه ٚ آخر ٚ مئن ۊشؤنه تؤصيه بؤگۊد:

————————————————

مؤهم‌تر همه جي، هميشک اي توانایئه دأشته بين گه هرته بي‌عأدالتي-ئه گه دۊنیا مئن هرکسئه روا بۊنه عميقاً حس بؤنين. اين یته اينقلابي ٚ خؤجيرترين خصيصه هيسه.<ref>Guevara 2009, p. 167.</ref>

————————————————

== بۊليوي، دسگيري ؤ ئدؤم ==
۱۹۶۶ ٚ تۊمؤنأکۊن، چه ٚ مقر هلأ عمۊم ٚ ره نامشخص بؤ، هرچند گه مؤزامبيک (FRELIMO) ٚ نماینده'ن گۊزارش بدأن ۊن ٚ همرأ ۱۹۶۶ ٚ تۊمؤنأکۊن ٚ مئن دارالسلام ٚ مئن ملاقات بؤدن. اي ملاقات گواراٰ پيشبنأک ٚ باره اۊ انقلابه بال زأن ٚ ره بؤ گه مؤزامبيکئن نهایتا ۊنه رد بؤدن.<ref>Mittleman 1981, p. 38.</ref> کارگر ٚ جهاني رۊز ٚ سخراني ٚ رۊز ۱۹۶۷ ٚ مئن هاوانا مئن، سرگرد خؤآن آلميدا (مسلح نيرؤن ي دفاع ٚ وزير) بؤگۊت: «گوارا جایي لاتين ٚ آمريکا مئن مشغۊل ٚ خدمت به انقلابه».
[[فاىل:CheinBolivia1.jpg|بندانگشتی|عۊمر ٚ أواخر، یته رۊستا بۊليوي مئن]]
عزيمت بۊليوئه پيشي، گوارا خۊ ظاهيره نغيير بدأ تا شنأخته نؤبۊن، ۊن خۊ ريش-ه بتأشئه ؤ خۊ مؤن-ه کۊتا ؤ خاکستري چاگۊد. ۱۹۶۶ ٚ نۊوامبر ٚ ۳وؤم، گۊرا «آدؤلفؤ منا گؤنزالز» ٚ جعلي نؤم ٚ همرأ دؤخؤتکئه هوامۊج ٚ همرأ لاپاز-ه دؤرينا بؤ. ۊن خؤدره یته ؤرؤگۊئه‌اي ميانسال ٚ تاجر ؤ آمريکایي کيشورؤن ٚ سازمؤن ٚ کارکۊنان ٚ جي معرفي بؤگۊد.<ref>https://en.wikipedia.org/wiki/Hill_and_Wang</ref>

سۊ رۊز بۊليوي-ئه دؤرينا بؤن ٚ پسي، گوارا چريکي أرتش ٚ تشکيل ٚ هدف همرأ، لاپاز-ه ترک بؤگۊد ؤ بؤشؤ بۊليوي ٚ خۊرخؤسي-نسام ٚ رۊستایي مناطق-ه. گوارا أوولي ؤردۊگا یته دۊرأکته منطقه به نؤم نيانکاوآزؤ برپا بؤبؤ أمما چريکي أرتش-ه یؤمۊجش اۊ ؤردۊگا مئن خطر بؤ ؤ کار پيش نؤشؤ. ۊن تامارا بۊنکه' گه ۊن ٚ مستعار ٚ نؤم تانيا بؤ، خۊ أصلي عامل لاپاز ٚ مئن منصۊب بؤگۊد. تانيا اصالتاً خۊرخؤسي آلمؤن ٚ شي بؤ ولي آرژانتين ٚ مئن بچئه بؤبؤ بؤ.<ref>Anderson 1997, p. 693.</ref>

گواراٰ چريکي قۊوا حؤدۊد ٚ ۵۰ نفر ٚ جي تشکيل بؤ ؤ تحت ٚ عنوان ٚ بۊليوي ٚ آزادي‌بخش کۊنش گۊد. ايشؤن مسلح بؤن ؤ کاميري ٚ کۊهستؤني مناطق ٚ مئن سال ٚ ۱۹۶۷ ٚ أوایل، خۊ أوولي درگيري ٚ مئن بۊليوي ٚ دؤلت ٚ أرتش ٚ همرأ مؤفق بؤن. چنته متعدد ٚ پيرۊجي ۱۹۶۷ ٚ باهار-تاوسسؤن ٚ مئن چريکي نيرؤن کسب بؤدن گه باعيث بؤبؤ، بۊليوي  ٚ دؤلت چريکؤن ٚ تئداد-ه ويشتر واقعي تعداد ٚ جي تخمين بزنن.<ref>Kellner 1989, p. 97.</ref>

محققؤن جير ٚ موارد-ه گواراٰ شکست بۊليوي انقلاب ٚ مئن دؤنن:

* گوارا انتظار دأشت بۊليوي ٚ دؤلت ٚ محلي معارضؤن اۊن ٚ همرأ همکاري بؤنن أممآ ايته ونکت. هيته‌أني بۊليوي ٚ کؤمؤنيست ٚ حئزب ماريؤ مؤنخه ٚرهبري ٚ تحت گه شؤروي-ئه گرایش دأشت، ۊشؤنه حيمایت نؤگۊد. گوارا خۊ خاطرات ٚ مئن گه ۊن ٚ مرگ ٚ پسي کشف بؤبؤ، بۊليوي کؤمؤنيست ٚ حئزب-ه «غير ٚ قابل ٚ ئتماد ؤ أحمق» تؤصيف بؤگۊد دأره.
* ۊن تصور گۊد خألي بۊليوي ٚ أرتش گه ۊن ٚ نيرؤن خلي خۊب یؤمۊجش بدئه ندأرن ؤ کافي ايمکانات ندأشتن ٚ همرأ طرف هيسه ؤ نؤدؤنس گه ایالات ٚ متحده یته جرگه سي‌ئی‌آ ٚ ويژه کؤمؤندؤن ؤ يه عالمي دئه عملياتي عوامل-ه بۊليوي ٚ ضد ٚ شۊرش ٚ نيرؤن-ه بال زأن ٚ دؤني بۊليوي-ئه اعزام بؤده. هيته-أني بۊليوي أرتش-أني یجؤنایي ايالات ٚ ويژه ٚ نيرؤن (تکاورؤن ٚ مۊسؤن) ٚ  تحت ٚ تعليم ؤ مشاوره قرار بئیتن.<ref>US Army 1967 and Ryan 1998, pp. 82–102, inter alia. "US military personnel in Bolivia never exceeded 53 advisers, including a sixteen-man Mobile Training Team from the 8th Special Forces Group based at Fort Gulick, Panama Canal Zone" (Selvage 1985)</ref>
* دۊته کۊتا کۊل ٚ رسأدنا گه کۊباٰ دؤلت ۊن ٚ اختيار قرار بدأ بؤ معیۊب بؤن، نتيجتاً چريکؤن مننسن ارتباط برقرار ؤ خۊ مؤرد ٚ نياز ٚ تدارکات-ه بئینن. 
*
*
*

*
به علاوه، مأرۊف بؤ گوارا ستيز-ه به ساجش ترجيح دنه ؤ اي عملکرد-ه کۊباٰ چريکي جنگ ٚ مئن نۊشؤن بدأ بؤ. اي أمر ۊن ٚ عدم ٚ توفيق ٚ ايجاد ٚ رابطه بۊليوي ٚ دئه-شۊرشي رهبرؤن ٚ همرأ مؤثر وکت، هۊته گه کؤنگؤ مئن-ني اي تفاق دکته بؤ. اي  گواراٰ گرایش کۊبا مئن-ني خؤدره نۊشؤن بدأ بؤ أمما فيدل کاسترؤ ٚ به مؤقؤ مداخلات ؤ رانمایئن اختلافات ٚ برۊز ٚ مانع بؤ.

هيته‌أن گوارا محلي مردم ٚ جذب گلأکتن شبه‌نظامئن-ه طی ٚ یؤنزه ماه سأی ناکام بؤمؤنس. پۊر منطقه مردۊم ٚ جي بۊليوي ٚ نظمامئن ؤ مقامات-ه در جريان ٚ مقر ؤ چريکؤن ٚ تحرکات ٚ جي واخبرا گۊدن. گوارا خۊ کالنجارؤن ٚ آخري رۊزؤن بۊليوي ٚ مئن بنويشت گه: «دهقانؤن أمره بال نزنن، بلکي خبرچين-ه تبديلا بؤدرن».

فيليکس رؤدريگز (کۊبایي تبعيدی) گه سي‌ئی‌آ ٚ سازمؤن ٚ ويژه فعاليتؤن ٚ مرکز ٚ ره کار گۊد، بۊليوي أرتش-ه گواراٰ دسگيري ره مشاوره بدأ. به علاوه، یته مؤستند ٚ بؤته'ر ٚ طبق، کلاؤس باربي (نازي جنگي جنایتکار) ني سي‌ئی‌آ ٚ سازمؤن ٚ دئه- مؤشاورؤن ٚ جي بؤ ؤ یحتمل مستقيماً ۊشؤن-ه کۊمک گۊد.
[[فاىل:Statueduchelahiguera.jpg|بندانگشتی|گوارا یادبۊد، لا ايگرا مئن]]
۱۹۶۷ ٚ ؤکتبر ٚ ۷ۊم، یته خبرچين بۊليوي ٚ ويژه نيرؤن-ه گواراٰ چريکي قۊواٰ ؤردۊ ٚ مقر-ه گه یته درره مئن نأ بؤ جي واخبرا گۊد. ؤکتبر ۸ۊم ٚ صۊب، ۊشؤن اۊ منطقه' ۱۸۰ ته سالدات ٚ همرأ دۊته جرگه مئن دؤرأچئن ؤ درره ٚ داخل ٚ را پيشروي بؤدن. نبردي در بگيت ؤ گوارا اي نبرد ٚ مئن مجرۊح ؤ أسيرا بؤ. برناردينؤ هوانکا (بۊليوي ٚ أرتش ٚ گرۊهبانؤن ٚ جي) ماجرا' ايته گۊزارش کۊنه: تکاورؤن ٚ نزيکا بؤن ٚ همرأ، گوارا گه دۊ مرتبه تير بؤخؤرده بؤ ؤ ۊن ٚ أسلحه دئه کارساج نؤبؤ، خۊ سلاحؤن-ه به نشؤنه ٚ تسليم توأدأ ؤ خطاب به سالداتؤن فریاد دنأ: «شليک نؤنين! مۊ چه گوارام ؤ مۊ زنده ويشتر شمه-ر ٚ ره أرزش دأرم، تا بؤمۊرده».

هۊ رۊز ٚ شأنسر گوارا' دس‌دؤبۊسئه یته بؤسۊسه-دؤسۊسه مدرسه' لا ايگرا (رۊستایي هۊ نزيکي) مئن منتقل بؤدن. یته نصفه‌رۊز، ۊن بۊليوي ٚ أرتش ٚ أفسرؤن ٚ بازجۊیي ٚ برأبر بتأوس (مۊقاومت بؤگۊد) ؤ خألي ۊشؤن ي سربازؤن ٚ همرأ آهسسه گب زأ. یته سربازؤن ٚ جي چه' «مخۊف» تؤصيف گۊد. ۊن ٚ بؤته'ر ٚ طبق، گوارا ٚ راس ٚ پا ٚ ساق گۊلله بؤخؤرده بؤ، ميۊ ۊني خاک‌آلۊد ؤ ۊن ٚ ليواس شندره وکته بؤ ؤ ۊن ٚ پاٰن-ه قأم دؤبسئه بؤن. نامناسب ٚ وضعيت ٚ وؤجۊد ٚ همرأ، «گوارا خۊ سر-ه جؤر بٚیته دأشت، مؤستقيم طرف ٚ چۊمؤن ٚ مئن نيأ گۊد ؤ تنها چيزي گه خأس، یچي ديۊ گۊدن ٚ ره بؤ». ۊن گۊنه «ترحم» ٚ همرأ یته کۊچئه کيسه تۊتۊن ۊن ٚ پيپ ٚ مئن ٚ دنأم، گوارا لبخند بزأ ؤ تشکۊر بؤگۊد. هۊ رۊز ٚ شؤو یأني ؤکتبر ٚ ۸، کأپيتان ئسپينؤزا (بۊليوي أرتش ٚ أفسرؤن ٚ جي) تلاش بؤگۊد پيپ-ه گوارا ٚ  دهن ٚ جي وئیره گه چه —دؤبسئه دسؤن ٚ وؤجۊد ٚ  همرأ — ۊن لقد بزأ. گوارا هيتأني چن سأت پيشتر خۊ اعدام ٚ جي آدميرال اۊگاتچه ٚ ديم ٚ سر گه تلاش بؤده بؤ ۊن ٚ جي بازجۊیي بؤنه، فيليک توأدأ.<ref>https://web.archive.org/web/20161030075955/http://www.unz.org/Pub/Ramparts-1968mar-00021</ref>

پس ٚ رۊز ؤکتبر ٚ ۹، گوارا درخاس بؤگۊد رۊستاٰ مدٚرسه ٚ مألم گه یته ۲۲ ساله زنکه بؤ به نؤم ٚ جۊليا کؤرتز-ه، بٚینه. ۊن ايمه گوارا' «مردي خۊش‌قيأفه ؤ بأ نيأیي نرم ؤ طعنه‌آميز» تؤصيف بؤگۊد گه مکالمه ٚ مؤقؤ کؤرتز منيس مؤستقيم ۊن ٚ چۊمؤن ٚ مئن نيأ بؤنه چۊنگه «نيأ ۊني تاب‌پذير، رؤسۊخ گۊدنکس ؤ آرام بؤ». گوارا مألم-ه بؤگۊت اين ضد ٚ تربيتي هيسه گه انتظار بؤشۊن رۊستایي کۊدک ايته‌چي جا مئن تحصيل بؤنه، «درحالي گه دؤلتي مقامات مرسدس-ه سوارن» . گوارا بؤگۊت اين چيزي هيسه گه أمۊ ۊن ٚ علیه کالنجار کۊنيم».<ref>https://web.archive.org/web/20161030075955/http://www.unz.org/Pub/Ramparts-1968mar-00021</ref>

مۊددتي بعد هۊ ؤکتبر ٚ ۹هؤم ٚ صۊب، رنه بارينتؤس (بۊليوي رئيس‌جؤمۊر) دسسۊر بدأ گوارا' بؤکۊشته بؤبۊن، هرچند دؤلت ٚ ايالات ٚ متحده متمایل بؤ گه ويشتر بازجۊیي بؤن ٚ ره پاناما' منتقل بؤبۊن، گوارا کۊشأنئن ٚ دسسۊر توسط ٚ فيليکس رؤدريگز اۊ واحدي گه گوارا' دأشت-ه برسأدنئه. ماريؤ تران (بۊليوي أرتش ٚ ۲۷ ساله گؤرۊبان) گه ئدعا گۊد سۊ نفر ۊن ي دۊستؤن ٚ جي، هممه ماريؤ ٚ کۊچئه نؤم ٚ همرأ چريکؤن ٚ همرأ درگيري مئن بؤمۊردن، ۊن ٚ اعدام ٚ ره داوطلب بؤبؤ. ۊن درحالي گه نيمه‌مست بؤ، درخاس بؤگۊد گوارا' شليک بؤنه. بۊليوي ٚ دؤلت قصد دأشت گوارا' کۊشتن ٚ پسي رسماً ئلؤم بؤنه ۊن ددرگيري جريؤن ٚ مئن بؤکۊشته بؤبؤ ؤ نتيجتاً، رؤدريگز به تران دسسۊر بدأ چه ٚ سر-ه شليک نؤنه تا گۊلل‍ه ٚ زخمؤن دؤلتي روایت ٚ همرأ همخؤني دأشته بۊن. گري پرادؤ (سروؤني گه ۊن ٚ تحت ٚ أمر ٚ نيرؤن گوارا' أسيراؤده بؤن) بؤگۊت بارينتؤس گوارا' اعدام ٚ دسسۊر-ه فؤراً صادر بؤده بؤ گه اين‌دؤني گه احتمال دأن بؤبؤ بؤ ۊن زندؤن ٚ جي درشۊن یا مردۊم ٚ سۊجه گيتن دؤلت ٚ جي، علني محاکمه مئن تفاق دکه. بارينتؤس هرگيز خۊ أنگيزه' گوارا' فؤري کۊشتن ٚ ره، دئه-ايقدامات ٚ تأد محاکمه ؤ تحويل دأن آمريکایي مقامات-ه مۊسؤنچي، آشکار نؤگۊد.<ref>https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refGrant2007</ref>
[[فاىل:Ghe édam-e pishi.jpg|بندانگشتی]]
فيليکس رؤدريگز حؤدۊد نيم سأت گوارا' کۊشتن ٚ پيشي تلاش بؤگۊد تا گوارا' وادار بؤنه، تا دئه-چريکؤني گه آزاد بؤن ٚ دؤخؤتن‌گا ٚ جا' اعتراف بؤنه، ولي چه جوؤوي ندأ. ايمه رؤدريگز ؤ چنته دئه سالدات گوارا' کۊمک بؤدن راسه بئسه ؤ ۊنه کؤمه ٚ جي بيرۊن بؤبۊردن. رؤدريگز ؤ دئه-سالداتؤن گوارا همرأ دسه‌جمعي عکس بئیتن ؤ رؤدريگز گوارا' خبر بدأ قراره ئدؤم بؤبۊن. چن لحظه بعد، یته سربازؤن گه گوارا جي محافظت گۊد، ۊن ٚ جي بپۊرسئه «آیا تي جاودانگي ٚ فکر دري؟» ؤ گوارا جوؤوأدأ «نه، مۊ انقلاب ٚ جاودانگئه فيکر کۊنم».<ref>[https://fa.m.wikipedia.org/wiki/%DA%86%D9%87_%DA%AF%D9%88%D8%A7%D8%B1%D8%A7#refTime1970 Time magazine 1970]</ref> چن دئقه بعد، تران ۊنه شليک گۊدن ٚ ره کؤمه' دؤرينا بؤ، گوارا ورسأ ؤ خۊ آخري گبؤن-ه به زوؤن بيأرد «دؤنم مره کۊشتن ٚ ره بۊمأی. شلليک بؤن، بزدل! تۊ خألي خأن یکته' بؤکۊشي» تران لحظه‌اي درنگ بؤگۊد، ايمه ئم۲ کارابين-ه گوارا ٚ را نۊشؤنه بگيت ؤ چه ٚ بالؤن ؤ پاٰن-ه شلليک بؤگۊد.<ref>Anderson 1997, p. 739.</ref> گوارا گه زمين ٚ سر خؤدره دپيت، خۊ یته مُچان-ه گاز بگيت تا خۊ جره ٚ جؤلؤو-ه بئیره. تران ٚ بعدي شلليک زخمي کۊشتنکس گوارا ٚ سينه ٚ مئن ايجاد بؤگۊد. رؤدريگز ٚ بؤته'ر ٚ طبق، گوارا سأت ٚ ۱:۱۰ دئقه ٚ ظهر به وخت ٚ محللي بؤمۊرد. مجمۊعاً تران ۹ وار گوارا' شلليک بؤگۊد، پئنشته پاٰن-ه، دۊته بالؤن-ه <ref>Anderson 1997, p. 739.</ref>ؤ یته سينه ؤ یته-أني گؤلي-ئه.<ref>https://web.archive.org/web/20161030075955/http://www.unz.org/Pub/Ramparts-1968mar-00021</ref>

————————————————

هروخت مرگ أمي سۊراغ بۊمأ، خۊش بۊمأ، به شرطي گه أمي ژيوير ايشنؤوسنکسي-ئه برسه ؤ دسسي دئه أمي أسلحه'ن ٚ ره درازا بۊن.

————————————————

—گوارا ٚ گۊربنويشته گه چن ماه قبل یته کنفرانس ٚ مئن آماده بؤده بؤ تا ۊن ٚ قبر ٚ سر حک بؤبۊن<ref>https://www.theguardian.com/world/2009/jan/19/che-guevara-obituary-guardian-archive</ref>



گوارا ٚ جسد اعدام ٚ پسي یته هلي کۊپتر ٚ پایه'ن ٚ سر دؤبسئن بؤبؤ ؤ به وال گرانده هۊ نزيکئن ٚ مئن بؤردن بؤبؤ. ۊجه، ۊنه یته بتۊني تخته ٚ سر بؤخؤسأدنئن ؤ ۊن ٚ جسد ٚ جي عکس بئیتن. چنته شاهد ۊن ٚ هؤويت ٚ تأئيد ٚ ره دؤخؤندن گه ۊشؤن ي یکته یته بريتانيایي رۊزنؤمه‌نگار بؤ گه شاهدؤن ٚ مئنأ خألي ۊن گوارا' زنده ٚ بؤن ٚ مؤقؤ بدئه دأشت. چه ٚ جسد-ه به نمایش ٚ عمۊمي بنأن ؤ چن صتته محللي ٚ مردۊم ۊنه بدئن گه ۊشؤن ي خلئن ي نظر ٚ مئن، مسيح-ه مؤنس ؤ حتی بأضي واشکي ۊن ٚ تار ٚ مؤن-ه تبرک ٚ ره وئیتن ؤ بؤبۊردن. اي قبيل مقایسه'ن یه مئنأ شددت بگيت ؤ جان برجر (اينگيليسي منتقد ٚ هۊنر) ۊن ٚ جنازه ٚ عکسؤن ٚ دئن ٚ همرأ بؤگۊت چنته مأرۊف ٚ أثر گه مسيح ٚ کشئن بؤبه' مؤنه.[[فاىل:CheExec9B.jpg|بندانگشتی|چه ٚ جنازه ٚ ديم]]
یته نظامي دۊکتر گوارا ٚ دسسؤن-ه ببئه ؤ ايمه بۊليوي ٚ أرتش ٚ أفسرؤن جنازه' یته نامشخص مکؤن-ه بؤبؤردن ؤ ۊن ٚ جنازه' چيکأر بؤدن ٚ جي کسي وخبرا ونکت. چه ٚ دسسؤن-ه أنگۊشت‌نگاري ره به بۊئنۊس آیرس منتقل بؤدن. ايمه گوارا ٚ ببئه دسسؤن-ه کۊبا' برسأدنئن.

۱۹۹۵ ٚ پایان ٚ مئن، ماریؤ وارگاس (بۊليويایي بازنشسته ژنرال) جان لي أندرسؤن (چه‌گوارا: یته انقلابي زيندگي ٚ کيتاب ٚ بنويشته‌کس)' اطلاع بدأ گوارا ٚ جسد یته پروازي باند، وال‌گرانده ٚ نزيکي مئن قرار دأره. نتيجتاً، یته چن‌مليتي گرۊپ اۊن ٚ بقایا' پیداؤن ٚ ره وارد ٚ عمل بؤبؤن ؤ ۱۹۹۷ ٚ ژۊئيه مئن، هفت نفر ٚ بقایا' دۊته دسسه‌جمعي قبر ٚ مئن بيأتن گه یته أجساد ٚ جي، یته بي‌دس مرکه بؤ گه ئنتظار شؤ چه بؤبۊن. ايمه تطبيق ٚ همرأ مشخصا بؤ واقعن چه هيسه، بۊليوي ٚ مقامات ٚ وزارت ٚ داخله تأئيد بؤدن مذکۊر ٚ جسد گوارا شئه. خۊلأصه ۳۰ سال بعد ٚ کۊشأنئن، ۊن ٚ جسد کشف بؤبؤ ؤ سانتا کلارا مئن دفن بؤبؤ.

== ميراث ==

گوارا ٚ کؤشأنئن ؤ اۊ چريکي کالنجارؤن ٚ ديشکسن باعيث نؤبؤ «مسلحانه کالنجار گه فؤکؤ ٚ نظريه' مأرۊف بؤ، پيلا تحولات ٚ ايجاد ٚ ره» خاتمه پیداؤنه. درواقع، چه سبب بؤبؤ ؤنچي گه مؤفق ٚ مسلحانه مۊوارزه ٚ ره نيازه، تا حددي رؤشنا بۊن. اينقلابي جۊمبشؤن گوارا ٚ پسي لاتين ٚ آمريکا ؤ دۊنیا مئن، «أهميت ٚ جذب ٚ رۊستایي ؤ شهري مناطق ٚ عامه ٚ سياسي حيمايت-ه» به رسميت بشنأخت.

== هۊنر ٚ مئن ==
خلي فيلم چه‌گوارا ره چاؤده بؤبؤ گه ۊشؤن ي آخري چه (۲۰۰۸) بؤ گه دۊته وابين دأشت. ميزقؤن ٚ مئن ني یته پۊر مأرۊف ٚ أثر نيأ به نؤم ٚ «بدرۊد فرمانده» گه کارلؤس پۊئبلا (کۊبایي مزقؤنچي) گوارا ٚ خۊدافظي نؤمه ٚ انتشار ٚ پسي چاگۊد. اي أثر-ه خلي خؤننده'ن هندئه بؤخؤندن، من‌جۊمله: ناتالي کردؤن گه ۊن ٚ تک‌آهنگ فرانسه ٚ مئن ۸۰۰,۰۰۰ ته نۊسخه جي ويشتر بفرت.

مزقؤن-ه ايشنؤوسن ٚ ره: <nowiki>https://www.tarafdari.com/node/1798165</nowiki>

چه (۲۰۰۸ فيلم) imdb ٚ مئن:

<nowiki>https://m.imdb.com/title/tt0892255/?ref_=nv_sr_srsg_3</nowiki>

=== گوارا ٚ کيتابؤن ؤ دس‌بنويشته'ن ===
گوارا ٚ مأرۊف ٚ کيتابؤن، چريکي جنگ، ماتؤرسيکلت ٚ خاطيرات، کۊبا ٚ انقلابي جنگ ٚ خاطره'ن، هيسن. هيته‌أن، گوارا وختي دسگيرا بؤ یته ۳۰,۰۰۰ کلمه‌اي خاطرات ٚ دفتر گوارا ٚ دسنويس بؤرده'ر ؤ ۊن ٚ أشعار ؤ کۊتا قصصه'ن ۊن ٚ مئن دؤبؤن گه بۊليوي أرتش ٚ دس دکت. گوارا اي خاطرات ٚ مئن بۊليوي ٚ چريکي کالنجارؤن ٚ وقایع' ۱۹۶۶ ٚ نؤوامبر ٚ ۷ تا ۱۹۶۷ ؤکتبر ٚ ۷-ه مؤستند بؤده. ۊن ٚ مئن مۊشکلاتي گه ۊن ٚ همرأ مواجه بؤن شرح دأن بؤبه ؤ هيته‌أن گوارا خۊ رنج بؤردن آسمي حملات ٚ جي ؤ ۊشؤن ي تشديد ٚ باره گب بزأ. گوارا پۊر خؤجير ٚ گب ؤ جۊمله بؤگۊت دأره گه خلي خلک ٚ مئنأ دپيته.

== سربس ==

=== تیندار کیتابان ===

* Galvez, William (1999). Che in Africa: Che Guevara's Congo Diary. New York: Ocean Press.
* Guevara, Ernesto Che (1994). The Bolivian Diary of Ernesto Che Guevara. New York: Pathfinder Press
* Guevara, Ernesto Che (1969). Che. Havana: Instituto del Libro.
* Guevara, Ernesto Che (1996). Episodes of the Cuban Revolutionary War, 1956–1958. New York: Pathfinder Press.
* Guevara, Ernesto Che (1985). Ernesto Che Guevara: Escritos y discursos. Havana: Editorial de Ciencias Sociales.
* Guevara, Ernesto Che (1997). Guerrilla Warfare. Washington, Del: Scholarly Resources.

=== ارجاعان ===
