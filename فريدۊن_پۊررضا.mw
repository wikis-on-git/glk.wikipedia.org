{{بۊشؤسۊبراز}}

[[Image:Kha4.jpg|thumb|left|استاد پوررضا]]

<div dir="rtl">
[[Image:Purrezaa-1.JPG|thumb|Purrezä]]

[[گيلکی]] فریدون پوررضا ایته رشتی خأندنکس بو. '''پوررضا'''، [[دردشتی]]، [[غولام‌حوسئن بنان]] و [[سعادتمند قمی]] ورجه ايرانی آوازه باموته و 1528 [[گالشی]]، علی بهکيشِ همره تعزيه‌خانی‌يه سراگيته.

شيش سال بعد، [[راديو گيلان]] ِ خانندگی امتحانِ مئن اوّل ببؤ و خو کاره به عنوان خاننده سراگيته. 1545 نی خو کاره تلويزيونِ همره شورو بئوده و هو سال يه‌ته نمايش‌نامه بنويشته تئاتر ئبه کی لشت‌نشا سينما سالونِ مئن اجرا ببؤ.

پوررضا، [[گيلان‌نامه]] و باخی نشريه‌ئنِ مئن پور مقاله بنويشته دأنه. [[جهانگير اشرفی]] و [[دوکتر علی عبدلی]] ايلجارِ همره، موسيقی گيلان و مازندران ِ جومأ گودن‌ئبه نق داشت کی گيلکی واوين، اين ِ کار بو.

هسا، فريدون پوررضا، رشتِ مئن نيشته.


==زندگی شُمار==
ای سياهه، [[گيله‌وا ماه‌نامه]] جی هگيته ببؤ کی پوررضا واسی يه‌ته يادگارنامه مونتشر بئوده بو.
[[Image:Kha1.jpg|thumb|left|فریدون پوررضا]]


1506، کورچ ما 19: [[لشتِ نشا]] مئن به دونيا بمأ.

1511: اينِ پئر، اينِ مأرِ جی سيوا بونه و فريدون خو يلِ مأرِ دسِ جير باموته بونه.

1514: خو درسه لشتِ نشا، ناصرخسرو مدرسه مئن سراگينه.

1520: مدرسه مئن، آوازه زمزمه گودنه سراگينه.

1523: خو ابتدائی درسه تمنأ کونه و خو پئر آرايشگری مغازه مئن کار کونه.

1524: شونه تهران تا دردشتی، سعادتمند قمی و بنانِ محضر جی، آوازه باموجی.

1527: وگردنه خو شهر (لشتِ نشا).

1527، نوروزما 5: مونير پوررضا همره عروسی کونه.

1528: تعزيه‌خانی‌يه علی بهکيشِ همره سراگينه و يه‌ته نمايش‌نامه نويسنه کی لشتِ نشا سينما سالونِ مئن اجرا بونه.

1529، دياما 17: پوررضا اولين زأک، فريبرز به دونيا هنه.

1530، دياما 16: اينِ دومين ريکه، رحمت به دونيا هنه.

1531: لشتِ نشا نمايشی جرگه‌ئنِ همره هم‌کاری کونه و زيباکنار و لشتِ نشا مئن اجرا کونه.

1532، دياما 6: اينِ تک دتر، فريده به دونيا هنه.

1534، تيرما 25: پوررضا سومين ريکه، فرهاد به دونيا هنه.

هی سالِ مئن، راديو گيلانِ خانندگی امتحانِ مئن شرکت کونه و اوّل بونه و خو کاره راديو مئن سرأگينه.

1535: راديو گيلانِ مئن، اولين فولکلور ترانهٰ اجرا کونه.

[[نواب صفا]] هدايت و راهنمايی همره، گيلانِ دهاتؤنِ جی، محللی ترانه‌ئنه جومأ کونه.

1537: راديو ايرانِ مئن، '''شما و راديو''' برنامه مئن دو دفأ برنامه اجرا کونه.

1537، دياما 6: فريدونِ چارمين ريکه، فرشيد به دونيا هنه.

1538: '''راديو صدای ايران'''ِ برنامه‌ئنِ مئن شرکت کونه.

1540، پنجيک دوم: پنجمين ريکه، فردين به دونيا هنه.

«صدای ايران»ِ آوازی برنامه‌ئنِ مئن شرکت کونه.

1541: به صورت پاپ ترانه اجرا کونه.

1541، پنجيک دوم: ششمين ريکه، فرداد به دونيا هنه.

1542، اريه‌ما سوم: اينِ هفتمين ريکه، امير به دونيا هنه.

1545: خو هم‌کاری‌يه تلويزيونِ همره سرأگينه و چن‌تا ترانه اجرا کونه.

1550: به عنوان «پژوهشکر آواهای بومی»، شونه لندن. ای سفرِ مئن، [[سيمين دانشور]]، [[محيط طباطبايی]]، [[منوچهر آتشی]]، دکتر محمود عنايت، دکتر محمود افشار و چن‌تا ده دانشگا تهرانِ اوستادؤن پوررضا همره ايسأ بون.

1562: انقلابِ پسی، خو اولين کونسرته رشتِ سينما انقلابِ مئن نئنه.

1565: [[شيرازِ]] مئن کونسرت برگوزار کونه.

1567: اداره ارشادِ جی، شونه [[جوموری آذربايجان]] و اؤره [[عارف بابايوف]] (موسيقی‌دان) دينه و اونِ کلاسِ سر، شوشتری آواز خانه.

اينِ اولين آلبوم، [[می گيلان]]، پخشأ بونه. [[گيلان‌نامه]] مئن تحقيقی مقاله نويسنه و [[گيله‌وا ماه‌نامه]] و [[همشهری روزنامه]] همره موصاحبه کونه.

1568: جهانگير اشرفی و علی عبدلی همره، گيلان و مازندرانِ موسيقی جومأ گودنِ مئن ايلجار کونه و گيلکی آوازؤنه، ای مجموعه مئن، هممه‌تهٰ اجرا کونه.

1569: «انجمن موسيقی گيلان»ِ هيأت موديره مئن عضوأ بونه.

1570: اينِ مأر و برأرزه و برأرزه زن، مينن.

1572: مونير خانم، پوررضا يار و همسر، مينه.

همدانِ مئن کونسرت اجرا کونه.

1573: [[گيلِ لو]]، اينِ دومين نوار مونتشرأ بونه.

آلمانِ مئن برنامه اجرا کونه کی اؤره گيلکؤن و ايرانی‌ئن، ای کونسرتِ جی پور استقبال کؤنن.

1574:'''«پس از باران''' (وارشِ پسی) سريالِ مئن، تيتراژ و متنِ مئن آواز خؤنه.

1575: پس از بارانِ موسئقی نوار بيرين هنه و هی سالِ مئن، کشورِ فيلمؤن و سريالؤنِ موسئقی مئن، اوّلأ بونه.

1576: يادگار امامِ تالارِ مئن (رشت) دو شؤ برنامه نئنه.

1576 کورچ ما 10: رشتِ شورای شهر، به عنوان «شهروند شايسته» فريدون پوررضا جی تقدير کونه.

1576، اريه‌ما 3: دانشگاه گيلانِ مئن، «همايش بازشناسی نهضت جنگل» برگوزار بونه و فريدون پوررضا، [[ناصر مسعودی]] همره ای همايشِ مئن موسئقی اجرا کونن.

1577: رشتِ يادگار امامِ تالارِ مئن، مواد موخددرِ همره موبارزه گودنِ واسی، کونسرت نئنه.

1577: '''آواز مه''' سريالِ مئن، اول و آخرِ تيتراژِ مئن اجرا کؤنه و '''کاروان موسئقی''' برنامه مئن شرکت کونه.

1577، شريرما 6: لشتِ نشا فرنا تالارِ مئن، لشتِ نشا مردوم پوررضا واسی بوزورگداشت گينن و اينأ جی استقبال کونن.

1577، آول ما 12: به عنوان «بازرس موسيقی گيلان» دؤجين بونه (اداره کلّ ارشادِ جی)
1578، کورچِ ما 16: [[گيلان بهتر هفته‌نامه]] همره موصاحبه کونه.

1578: جهانگردی هفته واسی، نياورانِ کاخ (تهران)ِ مئن برنامه اجرا کونه.

«شورای فنی و آموزش‌های آزاد موسيقی» مئن کی ارشاده وابستهٰ، عوضوأ بونه.

جام جمِ موسئقی برنامه مئن هنه و اجرا کونه.

«ششمين جشنواره موسيقی نواحی» مئن (کرمان) اينأ جی تقدير بونه.

1578، شريرما 9: «نکوداشت پيش‌کسوتان موسيقی گيلان» برنامه مئن، اينأ جی تقدير بونه.

1579، نوروزما چارم: ديلمان‌شناسی همايش مئن، هيأتِ داروانِ مئن عوضو بونه.

1579، تاوسؤن: ديلمان‌شناسی همايشِ مئن شرکت کونه و آواز خانه.

1579، اريه‌ما 16: «موسيقی فولکرولیک گيلان» کتابه تأليف کونه کی يه‌ته تحقيقی طرحه.

==آلبوم و آهنگؤن==
''[[فريدۊن پۊررضا تک آهنگؤن]]''

فريدون پوررضا، نزديک به نيم قرن ايسه کی گيلکی موسئقی مئن فعاليت کودن دره و تا هسا، حدود 469 تا ترانه (فولکلور و غيرفولکلور)، اجرا بئوده دأنه يا دوواره‌خانی و دوواره‌ساجی بئوده. ای ميانه، 280 تا ترانهٰ دوواره تنظيم بئوده و دووراه‌خانی بئوده و 100تا ترانهٰ خودش تنظيم بئوده. 
[[Image:Kha5.jpg|thumb|left|استاد پوررضا]]


پوررضا ترانه‌ئن، نوار و سی‌دی سر، هممه‌ته گيلکؤنِ خانه مئن دره. با اون‌که خيلی از ايشؤن هرگيز به صورت آلبوم بيرين نمأن. امما در کولل، پوررضا آلبومؤن و ترانه‌ئنه ايتؤ شأنه نام بردن:


* [[می گيلان]]
* [[گيلِ لو]]
* [[پس از باران (موسئقی)]]
* [[پوررضا تک‌ترانه‌ئن]]


===بد نيه ايشؤنأ نی بخانين===


* [http://vargir.persiangig.com/document/Az-berke-be%20daryaa.zip/ از برکه به دريا (پوررضا زندگی‌نامه، خو بنويشته، به فارسی)]
* [http://www.magiran.com/magtoc.asp?mgid=2545&Number=86/ يادگارنامه‌ی فريدون وررضا (گيله‌وا ويژه‌نامه راجه به پوررضا)]
* [http://vargir.persiangig.com/document/purreza.pdf/ پوررضا اينترنتی ويژه‌نامه]

----
{{گیلان خوانندان}}


[[category:۱۵۰۶ بچئه آدمؤن]]
[[category:گيلکي مۊزيک]]
[[category:مۊزيک]]
[[Category:گیلک خاننده‌ٰن]]
[[رده:حىاتي وانويسؤن]]
