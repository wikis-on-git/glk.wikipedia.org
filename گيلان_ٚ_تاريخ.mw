       
[[فاىل:Marlik cup iran.jpg|بندانگشتی|مارليک ٚ جام]]
[[گيلان]]، تاريخي منطقه‌اي هيسه گه [[گيلک|گيلکان]] ؤ [[تالش|تالشان]] ٚ ميهن ايسه. گيلکان ؤ تالشان ٚ زوان [[گيلکي زوؤن|گيلکي]] ؤ [[تالشي زوؤن|تالشي]] زوان هيسه. گيلان ٚ سامان ٚ تاريخ ٚ ره خۊجير کيتاباني نيأ گه گيلان ٚ سامؤن ٚ تاريخ-ه تقريبا خؤرۊم ثبت بؤدن. اي سامؤن ٚ ساکنين يني گيلکان ؤ تالشان پۊر همسادگان ٚ تاريخ ٚ سر ؤ حتی خلافت ٚ سر اثر بنأن.
[[فاىل:Halberd-axe MBA Lyon E 697a-IMG 0110-0111.jpg|بندانگشتی|مربۊط به أملش ٚ تمدن]]
باستانشينأسي يأتئن گيلان ٚمئن نشؤن دنن گه سۊ هيزار ساله تمدناني چؤن [[مارلیکه باستانی محوطه|مارليک]] ؤ [[املش ٚ تمدن|أملش]] گيلان مئن وؤجۊد دأشتن ؤ بيأته وکته آثاراني گه گيلان ٚ مئن پيدا وکتن اي سامؤن ٚ مردۊمان ٚتمدن ؤ فرهنگ-ه أني نشؤن دنه. [[مادان]] ؤ [[هخامنشيان|هخامنشئن]] ؤ [[سلۊکئن]] ؤ [[اشکانئن]] ؤ [[ساسانی|ساسانئن]] ٚ دؤره مئن گيلان ٚ مردۊمان(گيلکان ؤ تالشان) به جز گاگلف هميشک خۊشؤن ٚ استيقلال-ه بپأسئن ؤ حفظ بؤدن.
[[فاىل:Umayyad750ADloc-ar.png|بندانگشتی|اموئن ٚ قلمرؤ، هۊته گه نخشه مئن دئه شأنه پتشخوارگر مستقل هيسه.]]
اعراب ٚ فگن گۊدن ٚ دؤران ٚ مئن ني گيلکان ؤ تالشان خۊشؤن ٚ جي پۊر شهامت ؤ يارائي نشؤن بدأن ؤ گيلان ٚ استيقلال-ه بدأشتن. گيلکان ؤ تالشان اي نتيجه ئبه برسئن گه مؤسلمؤن وکن ؤ وکتن ؤ [[اسلام|ايسلام]]-ه [[شيعه]] مذهب ٚ أمرأ سرأيتن. گيلکان ؤ تالشان أوأيل زيدي-شيعه بؤن ؤ ايمه دؤنزه ايمامي شيعه' زيديه جا دؤجين بؤدن ؤ شيعه پۊر طرفدارترين دين گيلان ٚ مئن هيسه. شيعه‌مذهب ؤ پيلا حؤکۊمتاني چؤن [[زياری‌ئن|زيارئن]] ؤ [[بۊىه'ن|بۊيئن]] گه گيلک‌تبار هيسن گيلان ٚ مئن جي ورسن ؤ حؤکۊمت بؤدن نه تنها پتشخوارگر ٚ مئن (گيلان،طبرستان،گرگان) ولکي خئلي پيله سامانان ٚ سر تسلط دأشتن. بۊيئن مؤفق وکتن [[عباسئن]] ٚ سر ني تسلط پيدا بؤنن.
[[فاىل:Ilkhanate in 1256–1353.PNG|بندانگشتی|ايلخانان ٚ قلمرؤ، هۊته گه نخشه مئن نيأ گيلان مستقل ايسه.]]
تۊرکان ؤ مغۊلان ٚ فگن گۊدن ٚ دؤره مئن ني گيلانئن خۊشؤن ٚ استيقلال-ه بدأشتن.
[[فاىل:John Pinkerton. Map of Persia. 1818.H. Ghilan.jpg|بندانگشتی|پيلا گيلان ٚ نخشه، سال ٚ ۱۸۰۸ ٚ ميلادي مئن]]
[[فاىل:دانلود-آهنگ-میرزا-کوچک-خان-اجرا-های-مختلف-خوانندگان-ایرانی.jpg|بندانگشتی|ميرزا کۊچي خان ٚ پرتره]]
گيلان [[سفيدرود|اسپي رۊ]] أمرأ به دۊ واوین يني بيه پيش ؤ بيه پس تقسيم بۊنأ بؤن گه بيه پيش کيايئن ٚ دس ؤ بيه پس اسحاقوندؤن ٚ دس دؤبؤ. دۊرۊسسه گه اي دۊته حؤکۊمت قلمرؤ سر کسن ٚ أمرأ جار دأشتن ولي زماتي گه گيلان ٚ برجه جي دۊشمن خأس بيه کسن ٚ أمرأ اتحاد دأشتن ؤ گيلان ٚ جي محافظت گۊدن. [[کيايئن]] ؤ [[اسحاقوندؤن]]، [[صفوئن]] دؤران ني چندين سال مستقل بؤن ولي زماتي گه صفوئن ٚ حاکم [[شاعباس]] وکت گيلان ٚ ره فگن بؤگۊد، اي زمت ٚ مئن خان احمد‌خان تمؤم ٚ گيلان ٚ کارکيا بؤ، [[خان احمدخان|خان احمدخان ٚ گيلاني]] مقاوت ؤ جار بؤگۊد، ولي شاعباس ٚ نيرۊکان خئلي ويشتر بؤ يؤ خان احمد ؤ گيلانئن حقسأي ٚ وؤجۊد أمرأ، دشکن بؤخؤردن‌. کيايئن ؤ اسحاقوندؤن صفوئن ٚ جي دشکن بؤخؤردن ؤ مۊقۊفا بؤن ؤ صفوئن گيلان-ه تسخير بؤدن. ألبت اي تفاق ٚ پسي گيلانئن ٚ استقلال‌طلبي جه مئن نۊشؤ يؤ پۊر قيام گيلکان ؤ تالشان ؤ گيلان ٚ سامان ٚ مئن شکل بگيت گه حتی برخي قيامان بؤتۊنسن تمؤم ٚ گيلان-ه صفوئن ٚ جي پسأگيرن چؤن [[غریب شا قیام|غريب شا قيام]]، [[طالشه کۊلي]]، [[حمزه خان ٚ تالشي]] و... . صفوئن ٚ  مۊقۊف وکتن ٚ پسي [[هدايت الله خان فؤمني]] به مدت ۲۸ سال گيلان ٚ استيقلال-ه پسأگيت ؤ گيلان ٚ کارکيا بؤ ولي سرأخر [[قاجارئن]] اۊن-ه بکۊشتن ؤ گيلان-ه بيتن. أوولی جهاني جار ٚ مين نی دامؤن ‌يا‌ جنگل ٚ نهضت [[ميرزا کۊچي خان]] ٚ رأبري أمرأ بيگانئن ٚ أمرأ بجأرسن.

== سربس ==

# https://fa.m.wikipedia.org/wiki/%D8%AA%D8%A7%D8%B1%DB%8C%D8%AE_%DA%AF%DB%8C%D9%84%D8%A7%D9%86
# گيلان ٚ تاريخ ٚ کيتاب، عبدالفتاح ٚ بنويشته.
# ظهيرالدين ٚ کيتاب(ديلمستان ؤ گيلان ٚ تاريخ)

{{پانویس}}

#
