[[فاىل:Marlik cup iran.jpg|بندانگشتی|مارليک ٚ جام]]
'''[[گيلان]]'''، يته تاريخي منطقه‌أ گه [[گيلک|گيلکان]] ؤ [[تالش|تالشان]] ٚ تاريخ-ه دربرگينه. گیلکان ؤ تالشان‌ ٚ زوان [[گيلکي زوؤن|گيلکي]] ؤ [[تالشي زوؤن|تالشي‌ئه]].<ref>یادکرد دانشنامه |نام خانوادگی= Spuler|نام= B. |پیوند نویسنده = برتولد اشپولر |مقاله= {{unicode|GILAN}} |دانشنامه= [[دانشنامه اسلام|Encyclopaedia of Islam]] |ویرایش= Second |ویراستاران=P. Bearman; Th. Bianquis; C.E. Bosworth; E. van Donzel; and W.P. Heinrichs |ناشر= [[انتشارات بریل|Brill Online]] |سال= ۱۹۸۶ |زبان=en}}</ref> گيلان ٚ سامان ٚ تاريخ ٚ ره کيتاباني نيأ گه گيلان ٚ سامؤن ٚ تاريخ-ه خؤرۊم ثبت بؤدن. اي سامؤن ٚ ساکنين يني گيلکان ؤ تالشان پۊر همسادگان ٚ تاريخ ٚ سر ؤ حتی خلافت ٚ سر اثر بنأن.
باستانشينأسي يأتئن گيلان ٚ مئن نشؤن دنن [[مارليکˇ باستاني مأوطه|مارليک]] ؤ [[املش ٚ تمدن|أملش]]ˇ تمدنان سۊ هيزار سال پيشˇ شي هيسن. آثاراني گه گيلان ٚ مئن بيأته وکتن اي سامؤن ٚ مردۊمان ٚ شهرآئيني ؤ فرهنگ-ه نشؤن دنن. [[مادان]] ؤ [[هخامنشيان|هخامنشئن]] ؤ [[سلۊکئن]] ؤ [[اشکانئن]] ؤ [[ساسانی|ساسانئن]] ٚ دؤره مئن گيلان ٚ مردۊمان جۊز گاگلف هميشک خۊشؤن ٚ استيقلال-ه بپأسئن ؤ حفظ بؤدن ؤ يا نيمه مستقل بؤن.<ref>یادکرد وب|نویسنده=|کد زبان=|تاریخ=|وبگاه=|نشانی=http://gilyar.ir/maghalat/gil/476-gilan-bastan|عنوان=تاریخ گیلان در دوره باستان}}</ref><ref>{{یادکرد وب|نویسنده=|کد زبان=|تاریخ=|وبگاه=|نشانی=http://kakheaseman.ir/aseman.php?name_id=79892&b=ketabgilan/&name=00|عنوان=گیلان در باستان}}</ref>

اعراب ٚ فگن گۊدن ٚ دؤران ٚ مئن ني گيلکؤن ؤ تالشان خۊشؤن ٚ جي پۊر شهامت ؤ يارائي نشؤن بدأن ؤ گيلان ٚ استيقلال-ه بدأشتن. گيلانئن اي نتيجه ئبه برسئن گه مؤسلمؤن وکن ؤ وکتن ؤ [[اسلام|ايسلام]]-ه [[شيعه]] مذهب ٚ أمرأ سرأيتن. گيلکان ؤ تالشان أوأيل زيدي-شيعه بؤن ؤ ايمه دؤنزه ايمامي شيعه' زيديه جا دؤجين بؤدن ؤ شيعه پۊر طرفدارترين مذهب گيلان ٚ مئن هيسه. شيعه‌مذهب ؤ پيلا حؤکۊمتاني چؤن [[زياری‌ئن|زيارئن]] ؤ [[بۊىه'ن|بۊيئن]] گه گيلک‌تبار هيسن گيلان ٚ مئن ٚ جي ورسأن ؤ حؤکۊمت بؤدن گه نه تنها پتشخارگر (گيلان،طبرستان،گرگان) ٚ مئن ولگه خئلي پيله سامانان ٚ سر تسلط دأشتن. بۊيئن مؤفق بؤبؤن [[عباسئن]] ٚ سر أني تسلط پيدا بؤنن. تۊرکان ؤ مغۊلان ٚ فگن گۊدن ٚ دؤره مئن ني گيلانئن خۊشؤن ٚ استيقلال-ه بدأشتن.

گيلان [[سفيدرود|اسپي رۊ]] أمرأ به دۊ واوین يني بيه پيش ؤ بيه پس تقسيم بۊنأ بؤ گه بيه پيش کيايئن ٚ دس ؤ بيه پس اسحاقوندؤن ٚ دس دؤبؤ. دۊرۊسسه گه اي دۊتته حؤکۊمت قلمرؤ سر کسن ٚ أمرأ جار دأشتن ولي زماتي گه گيلان ٚ برجه جي دۊشمند خأسه بيه کسن ٚ أمرأ اتحاد دأشتن ؤ گيلان ٚ جي محافظت گۊدن. [[کيايئن]] ؤ [[اسحاقوندؤن]]، [[صفوئن]] ٚ دؤران ني چندين سال مستقل بؤن ولي زماتي گه صفوئن ٚ حاکم [[شاعباس]] بؤبؤ گيلان ٚ ره فگن بؤگۊد، اي زمت ٚ مئن خان احمد‌خان تمؤم ٚ گيلان ٚ کارکيا بؤ، [[خان احمدخان|خان احمدخان ٚ گيلاني]] مقاوت ؤ جار بؤگۊد، ولي شاعباس ٚ نيرؤؤن خئلي ويشتر بؤ ؤ خان احمدخان ؤ گيلانئن حقسأي ٚ وؤجۊد ٚ أمرأ، ديشکن بؤخؤردن‌.<ref>|نام خانوادگی=Lewis|نام=Bernard |مقاله={{unicode|Lāhīd̲j̲ān}} |دانشنامه=[[دانشنامهٔ اسلام|Encyclopedia of Islam]] |ویرایش=2nd |ویراستاران=[[ولادیمیر مینورسکی|V. Minorsky]] |ناشر=[[انتشارات بریل|Brill Online]] |سال=۱۹۸۶ |نشانی=http://referenceworks.brillonline.com/entries/encyclopaedia-of-islam-2/lahidjan-SIM_4612|زبان=en| پیوند بایگانی = http://www.webcitation.org/6E7KQnsml | تاریخ بایگانی = 01 February 2013}}</ref> کيايئن ؤ اسحاقوندؤن صفوئن ٚ جي ديشکن خؤردن ٚ پسي مۊقۊفا بؤن ؤ صفوئن گيلان-ه تسخير بؤدن. ألبت اي تفاق ٚ پسي گيلانئن ٚ استقلال‌طلبي مئن ٚ جي نؤشؤ يؤ پۊر قيام گيلکان ؤ تالشان ؤ گيلان ٚ سامان ٚ مئن شکل بگيت گه حتی برخي قيامان بؤتۊنسن تمؤم ٚ گيلان-ه زماتي ره صفوئن ٚ جي پسأگيرن، [[غریب شا قیام|غريب شا قيام]]، [[طالشه کۊلي|طالشه کۊلي قيام]]، [[حمزه خان ٚ تالشي|حمزه خان ٚ تالشي قيام]] و... مۊسؤن. صفوئن ٚ  مۊقۊفا بؤؤن  ٚ پسي [[هدايت الله خان فؤمني]] به مدت ۲۸ سال گيلان ٚ استيقلال-ه پسأگيت ؤ گيلان ٚ کارکيا بؤ ولي سرأخر [[قاجارئن|قاجاران]] اۊن-ه بکۊشتن ؤ گيلان-ه بيتن. أوولی جهاني جنگ ٚ مئن نی دامؤن ‌يا‌ جنگل ٚ نئضت ميرزا کۊچي خان ٚ رأبري أمرأ بيگانئن ٚ همرأ بجأرسن.<ref>Hooshang Amirahmadi, ''The Political Economy of Iran under the Qajars: Society, Politics, Economics and Foreign Relations 1799 to 1921'' (London: I.B. Tauris, 2012), xiv.</ref>

==گالري==
<gallery>
فاىل:Halberd-axe MBA Lyon E 697a-IMG 0110-0111.jpg|أملش ٚ تمدنˇ شي
فاىل:گيلان اموئن ٚ دؤران.png|گيلان اموئن ٚ دؤران
فاىل:Ilkhanate in 1256–1353.PNG|ايلخانان ٚ مؤغؤل ٚ قلمرؤ
File:John Pinkerton. Map of Persia. 1818.H. Ghilan.jpg|پيلا گيلان ٚ نخشه، سال ٚ ۱۸۰۸ ٚ ميلادي مئن
فاىل:گيلان ٚ شؤرائي جؤمۊري، دۊوٚؤمئ جهاني جار ٚ مئن.jpg|گيلان ٚ شؤرائي جؤمۊري، دۊوٚؤمي جهاني جنگ ٚ مئن
فاىل:دانلود-آهنگ-میرزا-کوچک-خان-اجرا-های-مختلف-خوانندگان-ایرانی.jpg|ميرزا کۊچي خان ٚ پۊرتره
</gallery>

== سربس ==

#
# گيلان ٚ تاريخ ٚ کيتاب، عبدالفتاح ٚ بنويشته.
# ظهيرالدين ٚ کيتاب (ديلمستان ؤ گيلان ٚ تاريخ)
# يۊناني تاريخ نويساٰن ٚ بنويشتئن.
# [[:en:History of Gilan|گيلانˇ تاريخ]] اينگيليسي ويکيپديا مئن
#
#تاریخ یونان و ایران باستان
#
#
#

[[جرگه:تاريخ]]
