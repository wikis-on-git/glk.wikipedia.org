       
[[فاىل:Marlik cup iran.jpg|بندانگشتی|مارليک ٚ جام]]
[[گيلان]]، يته تاريخي منطقه‌أ گه [[گيلک|گيلکان]] ؤ [[تالش|تالشان]] ٚ سامان ايسه. گيلان ٚ سامان ٚ تاريخ ٚ ره خۊجير کيتاباني نيأ گه گيلان ٚ سامؤن ٚ تاريخ-ه تقريبا خؤرۊم ثبت بؤدن. اي سامؤن ٚ ساکنين يني گيلکان ؤ تالشان پۊر همسادگان ٚ تاريخ ٚ سر ؤ حتی خلافت ٚ سر اثر بنأن.
[[فاىل:Halberd-axe MBA Lyon E 697a-IMG 0110-0111.jpg|بندانگشتی|مربۊط به أملش ٚ تمدن]]
باستانشينأسي يأتئن گيلان ٚ مئن نشؤن دنن گه سۊ هيزار ساله تمدناني چؤن [[مارليکˇ باستاني مأوطه|مارليک]] ؤ [[املش ٚ تمدن|أملش،]]<nowiki/>گيلان ٚ مئن وؤجۊد دأشتن ؤ بيأته وکته آثاراني گه گيلان ٚ مئن پيدا بۊبؤن اي سامؤن ٚ مردۊمان ٚ جؤر ٚ تمدن ؤ فرهنگ-ه أني نشؤن دنه. [[مادان]] ؤ [[هخامنشيان|هخامنشئن]] ؤ [[سلۊکئن]] ؤ [[اشکانئن]] ؤ [[ساسانی|ساسانئن]] ٚ دؤره مئن گيلان ٚ مردۊمان(گيلکان ؤ تالشان) به جز گاگلف هميشک خۊشؤن ٚ استيقلال-ه بپأسئن ؤ حفظ بؤدن ؤ يا نيمه مستقل بؤن.
[[فاىل:Umayyad750ADloc-ar.png|بندانگشتی|اموئن ٚ قلمرؤ، هۊته گه نخشه مئن دئه شأنه پتشخوارگر مستقل هيسه.]]
اعراب ٚ فگن گۊدن ٚ دؤران ٚ مئن ني گيلکان ؤ تالشان خۊشؤن ٚ جي پۊر شهامت ؤ يارائي نشؤن بدأن ؤ گيلان ٚ استيقلال-ه بدأشتن. گيلکان ؤ تالشان اي نتيجه ئبه برسئن گه مؤسلمؤن وکن ؤ وکتن ؤ [[اسلام|ايسلام]]-ه [[شيعه]] مذهب ٚ أمرأ سرأيتن. گيلکان ؤ تالشان أوأيل زيدي-شيعه بؤن ؤ ايمه دؤنزه ايمامي شيعه' زيديه جا دؤجين بؤدن ؤ شيعه پۊر طرفدارترين دين گيلان ٚ مئن هيسه. شيعه‌مذهب ؤ پيلا حؤکۊمتاني چؤن [[زياری‌ئن|زيارئن]] ؤ [[بۊىه'ن|بۊيئن]] گه گيلک‌تبار هيسن گيلان ٚ مئن جي ورسن ؤ حؤکۊمت بؤدن گه نه تنها پتشخوارگر (گيلان،طبرستان،گرگان) ٚ مئن ولکي خئلي پيله سامانان ٚ سر تسلط دأشتن. بۊيئن مؤفق بۊبؤن [[عباسئن]] ٚ سر ني تسلط پيدا بؤنن.
[[فاىل:Ilkhanate in 1256–1353.PNG|بندانگشتی|ايلخانان ٚ مغؤل ٚ قلمرؤ، هۊته گه نخشه مئن نيأ گيلان مستقل ايسه.]]
تۊرکان ؤ مغۊلان ٚ فگن گۊدن ٚ دؤره مئن ني گيلانئن خۊشؤن ٚ استيقلال-ه بدأشتن.
[[فاىل:John Pinkerton. Map of Persia. 1818.H. Ghilan.jpg|بندانگشتی|پيلا گيلان ٚ نخشه، سال ٚ ۱۸۰۸ ٚ ميلادي مئن]]
گيلان [[سفيدرود|اسپي رۊ]] أمرأ به دۊ واوین يني بيه پيش ؤ بيه پس تقسيم بۊنأ بؤ گه بيه پيش کيايئن ٚ دس ؤ بيه پس اسحاقوندؤن ٚ دس دؤبؤ. دۊرۊسسه گه اي دۊته حؤکۊمت قلمرؤ سر کسن ٚ أمرأ جار دأشتن ولي زماتي گه گيلان ٚ برجه جي دۊشمند خأس بيه کسن ٚ أمرأ اتحاد دأشتن ؤ گيلان ٚ جي محافظت گۊدن. [[کيايئن]] ؤ [[اسحاقوندؤن]]، [[صفوئن]] ٚ دؤران ني چندين سال مستقل بؤن ولي زماتي گه صفوئن ٚ حاکم [[شاعباس]] بۊبؤ گيلان ٚ ره فگن بؤگۊد، اي زمت ٚ مئن خان احمد‌خان تمؤم ٚ گيلان ٚ کارکيا بؤ، [[خان احمدخان|خان احمدخان ٚ گيلاني]] مقاوت ؤ جار بؤگۊد، ولي شاعباس ٚ نيرۊکان خئلي ويشتر بؤ يؤ خان احمد ؤ گيلانئن ٚ حقسأي ٚ أمرأ، دشکن بؤخؤردن‌. کيايئن ؤ اسحاقوندؤن صفوئن ٚ جي دشکن بؤخؤردن ؤ مۊقۊفا بؤن ؤ صفوئن گيلان-ه تسخير بؤدن. ألبت اي تفاق ٚ پسي گيلانئن ٚ استقلال‌طلبي جه مئن نۊشؤ يؤ پۊر قيام گيلکان ؤ تالشان ؤ گيلان ٚ سامان ٚ مئن شکل بگيت گه حتی برخي قيامان بؤتۊنسن تمؤم ٚ گيلان-ه زماتي ره صفوئن ٚ جي پسأگيرن، [[غریب شا قیام|غريب شا قيام]]، [[طالشه کۊلي|طالشه کۊلي قيام]]، [[حمزه خان ٚ تالشي|حمزه خان ٚ تالشي قيام]] و... مۊسؤن. صفوئن ٚ  مۊقۊفا بؤؤن  ٚ پسي [[هدايت الله خان فؤمني]] به مدت ۲۸ سال گيلان ٚ استيقلال-ه پسأگيت ؤ گيلان ٚ کارکيا بؤ ولي سرأخر [[قاجارئن|قاجاران]] اۊن-ه بکۊشتن ؤ گيلان-ه بيتن.[[فاىل:دانلود-آهنگ-میرزا-کوچک-خان-اجرا-های-مختلف-خوانندگان-ایرانی.jpg|بندانگشتی|ميرزا کۊچي خان ٚ پرتره]]أوولی جهاني جار ٚ مئن نی دامؤن ‌يا‌ جنگل ٚ نهضت ميرزا کۊچي خان ٚ رأبري أمرأ بيگانئن ٚ أمرأ بجأرسن.

== سربس ==

#
# گيلان ٚ تاريخ ٚ کيتاب، عبدالفتاح ٚ بنويشته.
# ظهيرالدين ٚ کيتاب(ديلمستان ؤ گيلان ٚ تاريخ)
#يۊناني تاريخ نويسان ٚ بنويشتئن.
#https://en.wikipedia.org/wiki/History_of_Gilan

{{پانویس}}

#
[[جرگه:تاريخ]]
