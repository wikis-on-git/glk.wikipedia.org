       
[[فاىل:Marlik cup iran.jpg|بندانگشتی|مارليک ٚ جام]]
[[گيلان]]، تاريخي منطقه‌اي هيسه گه گيلکان ؤ تالشان ٚ ميهن ايسه. گيلکان ؤ تالشان گيلکي ؤ تالشي زوان هيسن. گيلان ٚ سامان ٚ تاريخ ٚ ره خۊجير کيتاباني نيأ گه گيلان ٚ سامؤن ٚ تاريخ-ه تقريبا خؤرۊم ثبت بؤدن. اي سامؤن ٚ ساکنين يني گيلکان ؤ تالشان پۊر همسادگان ٚ تاريخ ٚ سر ؤ حتی خلاف ٚ سر اثر بنأ درن.
[[فاىل:Halberd-axe MBA Lyon E 697a-IMG 0110-0111.jpg|بندانگشتی|مربۊط به أملش ٚ تمدن]]
باستانشينأسي يأتئن گيلان ٚمئن نشؤن دنه گه سۊ هيزار ساله تمدناني چؤن مارليک ؤ أملش گيلان مئن وؤجۊد دأشتن ؤ بيأته وکته آثاراني گه گيلان ٚ پيدا وکتن اي سامؤن ٚ مردۊمان ٚتمدن ؤ فرهنگ-ه أني نشؤن دنه. مادان ؤ هخامنشئن ؤ سلۊکئن ؤ اشکانئن ؤ ساسانئن ٚ دؤره مئن گيلان ٚ مردۊمان(گيلکان ؤ تالشان) به جز گاگلف هميشک خۊشؤنه استيقلال-ه بپأسئن ؤ حفظ بؤدن.
[[فاىل:Umayyad750ADloc-ar.png|بندانگشتی|اموئن ٚ قلمرؤ، هۊته گه نخشه مئن دئه شأنه پتشخوارگر مستقل هيسه.]]
اعراب ٚ فگن گۊدن ٚ دؤران ٚ مئن ني گيلکان ؤ تالشان خؤشؤن ٚ جي پۊر شهامت ؤ يارائي نشؤن بدأن ؤ گيلان ٚ استيقلال بدأشتن. گيلکان ؤ تالشان اي نتيج ئبه برسين گه مؤسلمؤن وکن ؤ وکتن ؤ ايسلام-ه شيعه مذهب ٚ أمرأ سرأيتن. گيلکان ؤ تالشان أوأيل زيدي-شيعه بؤن ؤ ايمه دؤنزه ايمامي شيعه' زيديه جه دؤجين بؤدن ؤ شيعه پۊر طرفدارترين دين گيلان ٚ مئن هيسه. شيعه‌مذهب ؤ پيلا حؤکۊمتاني چؤن زيارئن ؤ بۊيئن ؤ گه گيلک‌تبار هيسن گيلان ٚ مئن ورسن ؤ حؤکۊمت بؤدن گه نه تنها پتشخوارگر ٚ مئن(گيلان،طبرستان،گرگان) ولکي خئلي پيله سامانان ٚ سر تسلط دأشتن. بۊيئن مؤفق وکتن عباسئن ٚ سر تسلط پيدا بؤنن.
[[فاىل:Ilkhanate in 1256–1353.PNG|بندانگشتی|ايلخانان ٚ قلمرؤ، هۊنأته گه نخشه مئن نيأ گيلان مستقل ايسه.]]
تۊرکان ؤ مغۊلان ٚ فگن گۊدن ٚ دؤره مئن ني گيلانئن خۊشؤن ٚ استيقلال-ه بدأشتن.
[[فاىل:John Pinkerton. Map of Persia. 1818.H. Ghilan.jpg|بندانگشتی|پيلا گيلان ٚ نخشه، سال ٚ ۱۸۰۸ ٚ ميلادي مئن]]
[[فاىل:دانلود-آهنگ-میرزا-کوچک-خان-اجرا-های-مختلف-خوانندگان-ایرانی.jpg|بندانگشتی|ميرزا کۊچي خان ٚ پرتره]]
گيلان اسپي رۊ أمرأ به دۊ واوین يني بيه پيش ؤ بيه پس تقسيم بۊنأ بؤن گه بيه پيش کيايئن ٚ دس ؤ بيه پس اسحاقوندؤن ٚ دس دؤبؤ. دۊرۊسسه گه اي دۊته حؤکۊمت قلمرؤ سر کسن ٚ أمرأ جار دأشتن ولي زماتي گه گيلان ٚ برجه جي دۊشمن خأس بيه کسن ٚ أمرأ اتحاد دأشتن گيلان ٚ جي محافظت گۊدن. کيايئن ؤ اسحاقوندؤن صفوئن ٚ جي دشکن بؤخؤردن مۊقۊفا بؤن ؤ صفوئن گيلان-ه تسخير بؤدن. صفوئن ٚ  مۊقۊف وکتن ٚ پسي هغايت الله خان فؤمني به مدت ۲۸ سال گيلان ٚ استيقلا-ه پسأگيت ؤ گيلان کاکيا بؤ ولي سرأخر قاجارئن اۊن-ه بکۊشتن ؤ گيلان-ه بيتن. أوولی جهاني جار ٚ مين نی دامؤن‌يا‌ جنگل ٚ نهضت ميرزا کۊچي خان ٚ رأبري أمرأ بيگانئن ٚ أمرأ بجأرسن.

== سربس ==

# https://fa.m.wikipedia.org/wiki/%D8%AA%D8%A7%D8%B1%DB%8C%D8%AE_%DA%AF%DB%8C%D9%84%D8%A7%D9%86
# عبدالفاتح ٚ کيتاب(گيلان ٚ تاریخ)
# ظهيرالدين ٚ کيتاب(ديلمستان ؤ گيلان ٚ تاريخ)

{{پانویس}}

#
