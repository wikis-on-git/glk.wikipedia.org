يکته پيله جشن ايسه کی [[تير]] ما سيزندهمين روزˇ مئن گينن. ای روزˇ مئن، خانواده آدمؤن همه‌ته‌يی نيت کؤنن و هرته یکته گیشار يا انگوشتری يا پولوک (دکمه) تودئنن يکته پورأ گوده آؤˇ ظرفِˇ مئن و بازون يکته نابالغ لاکو وا دس دکونه و او چيزؤنه در بأره. هوتؤ کی لاکو به نوبه آؤˇ جی مسمکؤنه بیرین أرده دره، یک یا چن نفر کی امیری‌خؤن ایسن امیری یا تبری (یک جور دوبیتی به گیلکی) خؤنن و هر دوبيتی کی بخؤنده ببؤ، او کسˇ فال ایسه کی هو مؤقه اینˇ مسمک آؤˇ جی بیرین بمأ. امیری‌خؤنؤن امیری‌ئنه امیری مقامˇ مئن خؤندگی کؤنن.

«[[واژه‌نامه‌ی تبری]]» مئن ([[دوکتؤر صادق کيا]] بنويشته) بمأ دأنه کی: «باستانی جشنؤنˇ جی ... کی مازندرانی-گيلانی تقويم ِ مئن بمانسه، نؤروزˇ پسی، هممه ته جی نؤمی‌تر، تيرماسينزه ايسسه و ای هو تيرگان يا آبريزگانˇ جشنه کی تير ما، تير روزˇ مئن، ايرانˇ مئن بگيته بنأبو.» (کيا: 1326، ص248)

[[ابولقاسم اسماعيل‌پور]]، راجه به تير گونه: «تيرما سينزه جشن، [[تيشتر]]ˇ نيايش گودنˇ واسی بو کی يکته ايزده و خوشکی و خوشايی ديوˇ همره جنگنه و پيروز بنه و بازون زمينˇ سر وارش بنه. تيشتر يکته رؤجا نامه کی هو [[شوعرای يمانی]] ايسسه و [[مصر]]ˇ مئن، تاوسسؤنˇ اول طلوع کؤنه... اين که چره [[گيلان]] و [[مازندران]]ˇ مئن، تيرما دکئنه پييزˇ مئن، اينˇ واسی‌يه کی ايرانˇ شومالˇ مئن، ای رؤجا، پييزˇ مئن جؤر هنه و هی زماته کی وارش سرأگينه.» (اسماعيل‌پور: 1382، ص149)

==ایشؤنه بینین==
* [[http://v6rg.com/?p=54 تیرماسینزه؛ وقتی یک فرانسوی، قاسم‌آبادی می‌رقصد!/ ۱]]
* [[http://v6rg.com/?p=56 تیرماسینزه؛ وقتی یک فرانسوی، قاسم‌آبادی می‌رقصد!/ ۲]]
* [[http://v6rg.com/?p=57 تیرماسینزه؛ وقتی یک فرانسوی، قاسم‌آبادی می‌رقصد!/ ۳]]
* [[گیلکی تقویم]]

[[category:گالشی تقويم]]
[[Category:تارئخ]]

[[mzn:تیرما سیزده شو]]
