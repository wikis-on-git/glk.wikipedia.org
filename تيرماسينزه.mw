يه‌ته پيله جشن ايسه کی [[تير]] ما سيزندهمين روزِ مئن گينن.

ای روزِ مئن، خانواده افراد همه‌ته‌يی نيت کؤنن و گوشواری يا انگوشتری يا دوکمه‌ای تودئنن يه‌ته پورأ گوده آبِ ظرفِ مئن و بازون يه‌ته نابالغ لاکو وا دس دکونی و او چيزؤنه در بأری. هم‌زمان، افراد گيلکی دوبيتی (تبری) خانن و هر دوبيتی کی بخانده ببؤ، يک‌چی او ظرفِ جی بيرين هنه و و هرکسِ شی ببونع او دوبيتی، اون ِ فاله.

«[[واژه‌نامه‌ی تبری]]» مئن ([[دوکتؤر صادق کيا]] بنويشته) بمأ دأنه کی: «باستانی جشنؤن ِ جی ... کی مازندرانی-گيلانی تقويم ِ مئن بمانسه، نؤروز ِ پسی، هممه ته جی معروف‌تر، [[تيرما سينزه]] ايسسه و ای هو تيرگان يا آبريزگان ِ جشنه کی تير ما، تير روز ِ مئن (13) ايران ِ مئن بگيته بونأ بو.» (کيا: 1326، ص248)


[[ابولقاسم اسماعيل‌پور]]، راجه به تير گونه:

«تيرما سينزه جشن، [[تيشتر]] ِ نيايش گودن ِ واسی بو کی يه‌ته ايزده و خوشکی و خوشايی ديو ِ همره جنگنه و پيروز بونه و بازون زمين ِ سر وارش بونه. تيشتر يه‌ته رؤجا نامه کی هو [[شوعرای يمانی]] ايسسه و [[مصر]] ِ مئن، تاوسسؤن ِ اوول طولوع کونه... اين که چره [[گيلان]] و [[مازندران]] ِ مئن، تيرما دککئنه پييز ِ مئن، اين ِ واسی‌يه کی ايران ِ شومال ِ مئن، ای رؤجا، پييز ِ مئن طولوع کونه و هی زماته کی وارش سرأگينه.» (اسماعيل‌پور: 1382، ص149)

==ایشؤنه بینین==
* [[http://v6rg.com/?p=54 تیرماسینزه؛ وقتی یک فرانسوی، قاسم‌آبادی می‌رقصد!/ ۱]]
* [[http://v6rg.com/?p=56 تیرماسینزه؛ وقتی یک فرانسوی، قاسم‌آبادی می‌رقصد!/ ۲]]
* [[http://v6rg.com/?p=57 تیرماسینزه؛ وقتی یک فرانسوی، قاسم‌آبادی می‌رقصد!/ ۳]]
* [[گیلکی تقویم]]

[[category:گالشی تقويم]]
[[Category:تارئخ]]
