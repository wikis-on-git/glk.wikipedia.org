'''گيلکی''' (واگویه: /Giləki/، [[English language|اينگيليسی]] مئن '''Gilaki''') یکته زوانه [[ايران]]ˇ هندواوروپایی شومالغربی زبانانˇ جی و [[گيلان]] ؤ [[مازندران]]ˇ مردوم ای زوانˇ جی گب زئنن ؤ [[قزوین]] ؤ [[گلستان]] ؤ [[سمنان]] اؤستانؤنˇ مئنم [[گیلک|گیلکزوان]] ایسأ.

گیلکی زوان، شومالغربی زوانؤنˇ جرگه یا [[کاسپی دریا نسا چافˇ زوانؤن|کاسپی دریا نسا چافˇ زوانؤن]]ˇ جرگه شی ایسه ؤ [[تالشی]]، [[طبری]]، [[تاتی]]، [[کوردی]]، [[قومسی]] ؤ [[قصرانی]] زوانˇ همره پور اشتراک دأنه. ای زوان پنج جورˇ عؤمده دأنه کی خؤندش ؤ کلمه ؤ گاگلف دابدستورˇ جی، کسؤنأجی تؤفیر دأنن:

الف) [[رشت]]ˇ شهرˇ گیلکی؛

ب) گیلانˇ مرکز ؤ غرب (بیه‌پس)ˇ گیلکی: اونˇ رواجˇ مقر شومالˇ جی، [[خؤمام]] ؤ [[انزلی]] تا [[رضوانشهر]]ˇ یه پاره هنشرؤن؛ شرقˇ جی، [[کوجسبان]]؛ غربˇجی، [[شفت]]ˇ یکته هنشر ؤ [[سوماسرا]] ؤ [[فؤمن]]؛ جونوبˇ جی، [[سنگر]] تا [[رستم‌آباد]]ˇ نزیکی بنه؛

ج) گیلانˇ شرق (بیه‌پیش)ˇ گیلکی، [[لاجؤن]]ˇ مرکزیتˇ همره: جونوبˇ جی به [[سیاکل]]، غربˇ جی به [[آستانه‌ی اشرفیه]]، [[لشتˇنشا]] ؤ [[حسنکیاده]] تا [[کوجسبان]] مرز بنه ؤ شرقˇ جی [[لنگرود]] ؤ [[رودسر]] ؤ [[کلاچای]]ˇ مئن رواج دأنه ؤ کمکمی مازندرانˇ سامؤن ([[رامسر]] ؤ [[تونکابون]] ؤ [[چالوس]] ؤ [[نؤشهر]]) طبری زوانˇ همره تویمأبنه؛

د) گالشی (بیه‌پیش): اونˇ رواجˇ مقر، [[رودبار]]ˇ شرقˇ کوهؤنه بانی تمؤمˇ [[دیلمؤن]]ˇ سامؤن، اشکورات ؤ املش تا تونکابونˇ نزیکی؛

ه) رودبارˇ گیلکی: گیلانˇ جونوب، رستم‌آبادˇ سامؤن، رودبار، [[منجیل]] ؤ [[لؤشان]]ˇ مئن رواج دأنه ؤ تاتی همره ایپچه تویمأبؤره.<ref>مسعود پورهادی. زبان گیلکی. دانشنامه‌ی فرهنگ و تمدن گیلان، جلد ۱۶. رشت: نشر ایلیا ۱۳۸۷. ص۱۴.</ref>

==گیلکی تاریخ==
گیلکی خو تاریخ ؤ ادبیاته دأنه. [[پیرشرفشا]] شئرؤنˇ دیوانˇ مورسؤن کی هشتؤمی قرنˇ هجری قمری جی بجا بمؤنسه.<ref>[http://v6rg.com/?p=10037 رضا مدنی. نوشته‌های گيلکی و تالشی خطی و چاپ‌شده (از سده هشتم تاکنون).  گيلان‌نامه، مجموعه مقالات گيلان‌شناسی، جلد دوم، چاپ 1369.]</ref> گيلکی، [[زازاکی زوان]] امره نی پور نزديکه و دوته زبان، يه‌ته بون و ريشه دأنن. [[زازاکی]]، الؤن [[تورکيه]] مئن گب بزه بونه.

===گیلکی بنه===
شکی نیه کی گیل، یکته قؤمˇ نؤم بو. یونانی کتابؤنˇ مئن ایشؤنه گلای دخؤندن. أگه گونیم گیل یاگیلک که ای کاف، نسبتˇ کافه نأ تصغیرˇ شی. اونچه کی مسلم ایسه اینه کی گیل یا گئل یا گئلای یکته قؤمˇ نؤمه کی کاسپی دریا کلسیا (جونوب) چافˇ مئن نیشتن ؤ هنوز ایشؤنˇ نؤم ای مردومˇ سر بمؤنسه. وختی گونیم گیلان، ای «ان» جیگه پسونده. یعنی اؤره کی گیلؤن زیندگی گودن.<ref>افشین پرتو. مردم سلول‌های ساختاری تاریخ‌اند. گفت‌وگو با افشین پرتو. گیله‌وا، ش ۱۲۲.</ref>

اما دومی [دیلم] کی ویشتر اشتبا واگویه بنه ؤ أگه بشین محلی مردومه بپورسین اونˇ دوروسه گونن: دیلمؤن (dilemon). مو هرگز نشتؤسم هی‌کس بگؤ دئیلمان deylaman. دیل dil یکته کلمهٰ کی معنایˇ مشخص دأنه ؤ اؤرهٰ گونن کی مرز بوده ؤ دَوَسته ببون گؤ ؤ گوسند دأشتن ئبه ؤ «ام» بولندی پسونده، هوجور کی کؤتام ؤ ایلامˇ مئن دأنیم ؤ پهلوی زوانˇ مئن هرچئه بخأن بولند ذکر بکونن ای پسونده چربؤنئنن اونه. پس دیلم بنه گؤ ؤ گوسندˇ دأشتنˇ بولندˇ جیگه.<ref>افشین پرتو. مردم سلول‌های ساختاری تاریخ‌اند. گفت‌وگو با افشین پرتو. گیله‌وا، ش ۱۲۲.</ref>

'''گیل'''، مازندرانˇ گیلکی زوانˇ مئن نی دره ؤ مازندرانی زوان، پور شواهدˇ وأسی،<ref>درویشعلی کولائیان. ساری و آغاز تمدن برنج در مازندران و گیلان. نشر شلفین ۱۳۸۵</ref><ref>درویشعلی کولائیان. مازندرانی و سنسکریت کلاسیک.  نشر چشمه ۱۳۸۷.</ref><ref>درویشعلی کولائیان. نگاهی نو به تاریخ مازندران باستان. نشر گیلکان.</ref><ref>درویشعلی کولائیان اینترنتی جیگه www.kulaian.com</ref> سانسکریتˇ همره ارتباطˇ مستقیم دأنه.<ref>درویشعلی کولائیان. گیل، گیلک، گیلکی. گیله‌وا. بهمن و اسفند 1390.</ref>

[[پرونده:Gil-flag.png|left|thumb|[[گیلکؤنˇ بیدوق]]]]


===گیلکی تبری یا مازندرؤنˇ گیلکی===
ای لهجه‌ٰنه خأ تبری گیلکی نی علاوه گودن. چون مازندرانˇ مردوم خوشؤنˇ زوانه گئلئکی دخؤنن ؤ تا چالوسˇ گیلکی، بیه‌پیشˇ گیلکی همره خالی ایسکالی تؤفیر کؤنه. هنوز حتا سمنانˇ یپاره دهاتؤنˇ مئن (چاشم ؤ هیکوه ؤ فولادمأله (فولادمحله) مورسؤن) کی چن دهه پیش، ساری شی بؤن (دودانگه بخشˇ شی) مردوم خوشؤنه گئلئک ؤ خوشؤنˇ زوانه گئلئکی دخؤنن.

[[مازیار]] (کی مازندرؤنی بو ؤ ۲۱۸ تا ۲۲۵ ه.ق حوکومت گود) خو نامه‌ٰنˇ مئن به عباسی خلیفه، خوشه گیلˇ گیلان دخؤنه ؤ خلیفه نی اینه جیلˇ جیلان (گیلؤنˇ گیل؛ فارسی: گیل گیلها) دخؤند. ای اول سندی ایسه کی یک نفر خودش ؤ خو مردومه گیل دخؤند. هنوزم مازندرانˇ غربˇ کوهؤنˇ مئن، گالشؤن، جیرا (جؤلگه) دخؤنن: گیلؤن. 

[[فردؤسی]]، خو [[شاهنامه]] مئن، اؤره کی '''منوچهر'''، '''سلم''' ؤ '''تور'''ˇ جی انتقام بکشه، نویسنه: 

سپه را ز دریا به هامون کشید     ز چین دژ سوی آفریدون کشید

چو آمد به نزدیک تمیشه باز     نیا را به دیدار او بد نیاز

ز دریای گیلان چو ابر سیاه     دُمادُم به ساری رسید آن سپاه

بازین کی '''فریدون''' مازندرانˇ مردومˇ همره شنه منوچهرˇ استقبال:

به زرین ستام و به زرین کمر     به سیمین رکاب و به زرین سپر

ابا گنج و پیلان و با خواسته     پذیره شدن را بیاراسته

همه گیل مردان چو شیر یله     ابا طوق زرین و مشکین کله.

شاهنامه مئنم، فردؤسی مازندرانˇ مردومه گیل دخؤنه. 

[[نظامی گنجوی]] نی مازندرانی‌ئنه گیل دؤنس؛ خو [[اسکندرنامه]] مئن وختی گه اسکندر، ایران ؤ رومˇ سپاهˇ همره شنه اوروسؤن (روسؤن)ˇ جنگ، اینˇ پهلوانؤنه نؤم بئنه:

زریوند گیلی ز مازندران     نیال یل از کشور خاوران

'''زریوند''' نی رجز خؤندن و فأزمه گودنˇ زمت گونه:

زریوند مازندرانی منم     که بازی بود جنگ اهریمنم

زریوند چن نفره کوشنه تا بیلاخره بکوشتن شنه ؤ اسکندر ناراحت بنه:

جهاندار از آن کار شد تنگدل     که سالار گیلی درآمد به گل

[[ناصرالدین شا]] نی خو مازندرانˇ سفرنامه مئن، تبعیدی کوردؤنه ایل دخؤنه ؤ کلاردشتˇ محلی‌ئنه گیل. ایتؤ نظر هنه کی مازندران نی، دیلمˇ مورسؤن، جیگه نؤم (اسم مکان) ببون ؤ ربطی به قومیت ؤ زوان ندأره. ای سربسؤن همه اینه نشؤن دئنن کی کاسپی دریا کلسیا چافˇ مردوم (تالشؤنˇ جی تا گیلانˇ گیلکؤن تا مازندرانˇ گیلکؤن تا حتا گلستانˇ گیلکزوانؤن) یکته ریشه و بنه جی ایسن ؤ هرته خو جیگه ؤ سامؤنˇ نؤمه خو سر بنأ اما همه‌ته گیلکی گب زئنن ؤ ایشؤنˇ زوان گیلکی یا گئلئکی ایسه. پس ای دوروس نیه کی گیلانی‌ئن، گیلکی ؤ گیلک بؤنه خوشؤنˇ انحصارˇ مئن بدؤنن. 

===گیلکی بنویشته وؤتؤن===
گیلکی جی تا هشتؤمی قرن ه.ق وؤت بجا بمؤنسه. [[پیرشرفشا دولایی]] دیوان کی گیلکی زوان ئبه یکته پیله سنده.<ref>دیوان پیرشرفشاه دولائی. به کوشش دکتر محمدعلی صوتی، ناشر بنياد فرهنگ ايران، تهران، 1358.</ref> جغرزˇ اون، نهؤمی قرن جی، [[قاسم انوار]]ˇ شئرؤنˇ دیوان بمؤنسه کی اونˇ مئن گیلکی غزل دره. نهؤمی قرنˇ جی به بعد دئه گیلکی جی پور پورˇ وؤت هنأ تا مشروطه زمت کی حتا چن سوره انجیلˇ جی واگردؤن ببؤ.<ref>[http://v6rg.com/?p=10037 رضا مدنی. نوشته‌های گيلکی و تالشی خطی و چاپ‌شده (از سده هشتم تاکنون).  گيلان‌نامه، مجموعه مقالات گيلان‌شناسی، جلد دوم، چاپ 1369.]</ref>

سیˇ چن ته گیلکی کلمه راجه به جؤنورشناسی، نسخه‌ی خطی «خواص الحیوان»ˇ مئن (ملاعلی کامی لاهیجانی) دره کی الؤن [[ترهان]]ˇ دانشگا کتابخؤنه مئن هنأ.<ref>[http://v6rg.com/?p=10037 رضا مدنی. نوشته‌های گيلکی و تالشی خطی و چاپ‌شده (از سده هشتم تاکنون).  گيلان‌نامه، مجموعه مقالات گيلان‌شناسی، جلد دوم، چاپ 1369.]</ref>

سیزدهؤمی قرن مئن، [[سید ظهیرالدین مرعشی]] «تاریخ طبرستان، رویان و مازندران»ˇ جی یکته واوینه (بنای آمل) [[میرزا ابراهیم گیلانی]] به گیلکی واگردؤنه.<ref>[http://v6rg.com/?p=10037 رضا مدنی. نوشته‌های گيلکی و تالشی خطی و چاپ‌شده (از سده هشتم تاکنون).  گيلان‌نامه، مجموعه مقالات گيلان‌شناسی، جلد دوم، چاپ 1369.]</ref>

یکته گیلکی شئر نی [[خان احمد خان]] جی بجا بمؤنسه کی دانشگا تهران کتابخؤنه مئن هنأ<ref>پژوهشگر، ابوالقاسم. [http://www.webcitation.org/6FsvEXaYg «معرفی برگی از نسخه خطی اشعار گیلکی خان احمد گیلانی»]. پیام بهارستان (تهران: کتابخانه، موزه و مرکز اسناد مجلس) ۲، ش. ۱۳ (۱۳۹۰): ۱۰۶۹. [http://www.ensani.ir/storage/Files/20120413184126-8049-225.pdf اصلی نسخه] جی بایگانی ببؤ.</ref>:
'''
شده‌ام زار و پریشان دَرَم جان کَنَشا     دل پُر خون مو از عشق تو مانی آتشا

تو باَغیار نشینی می دِلا خون کُانی     تو بگو چه بَکُنَم مردمانَ سَرزَنَشا

شیوه دلبری و عشوه و ناز و غمزه     هرچه دُانی توبَکُن آنچه تو ذاتی رَوَشا

از فراق تو مُجَم [مَجَم] کوچه بکوچه شب و روز     همدَمی خود بَگُدی همسر تُرک طالَشا

موکه تا [تَ] هیچ نَگُتامو تو خود آزرده یَه بی     دو هزار چه موتی دانم یَکتا و اگُتَه نَشا'''


[[پرونده:Karkiya Xan Ahmad xan-e do'om.PNG|بندانگشتی|600px|وسط|یکته ولگ نسخه خطی کی خان احمد خان گیلکی شئرؤن اون سر بنویشته نأ]]

یکته دئه سربس، گیلکی قدیمی وؤتˇ وأسی، «تفسیر کتاب الله» ایسه، ابوالفضل بن شهردویر دیلمی کی هشتؤمی قرنˇ مئن بنویشته ببؤ ؤ اونˇ مئن قرآن به گیلکی واگردؤنه ؤ تفسیر ببؤ.<ref> [https://www.academia.edu/2912872/%D9%86%D8%B3%D8%AE%D9%87_%D8%A8%D8%B1%DA%AF%D8%B1%D8%AF%D8%A7%D9%86_%D8%AA%D9%81%D8%B3%DB%8C%D8%B1_%DA%A9%D8%AA%D8%A7%D8%A8_%D8%A7%D9%84%D9%84%D9%87_%D8%A7%D8%A8%D9%88%D8%A7%D9%84%D9%81%D8%B6%D9%84_%D8%A8%D9%86_%D8%B4%D9%87%D8%B1%D8%AF%D9%88%DB%8C%D8%B1_%D8%AF%DB%8C%D9%84%D9%85%DB%8C_-_%D9%85%D9%82%D8%AF%D9%85%D9%87 تفسیر کتاب‌الله/ ابوالفضل بن شهردویر دیلمی؛ با مقدمهٔ محمد عمادی حائری. تهران: کتابخانه، موزه و مرکز اسناد مجلس شورای اسلامی. قم: کتابخانه‌ٔ تخصصی تفسیر و علوم قرآنی. ۱۳۸۸.]</ref>



==گیلکی دابدستور==
===أليفبي===
گيلکي أليفبي اۊجۊر کي بۊگذشته<ref>محمود پاینده لنگرودی. فرهنگ گیل و دیلم. نشر امیرکبیر. ۱۳۶۸.</ref> جي فرسه أمي دس ايتؤره:

#أليف (آ، ا، أ)
#بي (ب)
#پي (پ)
#تي (ت)
#ثي (ث)
#جأم (ج)
#چي (چ)
#حي (ح)
#خي (خ)
#دال (د)
#ذال (ذ)
#ري (ر)
#زي (ز)
#ژي (ژ)
#سين (س)
#شين (ش)
#صات (ص)
#ضات (ض)
#طأى (ط)
#ظأى (ظ)
#عىن (ع)
#غىن (غ)
#في (ف)
#قاف (ق)
#کاف (ک)
#گاف (گ)
#لام (ل)
#ميم (م)
#نۊن (ن)
#وؤ (و، ؤ، ۊ)
#ىه (ى، ئ، ي)
#هئ گرد (ه)

[[پرونده:گيلکي أليفبي.ogg|بندانگشتی|راست|گيلکي أليفبي]]


===چنته گيلکی کلمه===
گیلکی کلمه‌ٰن، باخی [[هند و اوروپپایی|هندواوروپایی زوانؤن]]ˇ همره پور اشتراک دأنه. ای زوان، عربی ؤ فارسی جی‌م پور کلمه هیته ؤ کلمه نی ایشؤنه هدأ.<ref>[http://v6rg.com/?p=9412 ورگ. چنته نؤکته، گیلکی و فارسی و ایشؤنˇ هدأهگیرˇ جی.]</ref>


{| class="wikitable"
! گیلکی || اینگیلیسی || فارسی ||کوردی
|-
| دیم || Face || صورت || Dîmen 
|-
| زأی/ زأک/ وچه || Baby/Kid || کودک/بچه || Zarok
|-
| پیلˇپئر || Grand Father ||پدربزرگ || Bapîr
|-
| جؤر || Up || بالا|| jûr/Jûrewe 
|-
| اساره/ رؤجا || Star ||  ستاره ||  Estêre/Stêrk
|-
| لاکو/ کؤر/ کیجا/ کئلکا || Girl || دختر || Kıç/Kîj
|-
| ریکه/ رئک/ رئه/ وچه || Boy || پسر || Kurr
|-
| پیتار || Ant || مورچه || Mêlûre
|-
| سیفتال/ گرزک || Bee || زنبور|| Hengejalle
|-
| پیچا/ پیچه || Cat || گربه || Pışîle
|-
| نسا || Shadow || سایه || Nısê/Sêwer
|-
|  پیله/ گأت || Great || بزرگ || Gewre
|-
|  پئر || Father || پدر || Bawk
|-
| فودوشتن || Suck|| مکیدن || Mıjîn
|-
| وأستن/ یأسه || Appetite/ Desire || اشتها یا میل || ?
|-
|  فودن/ شؤندن || Pouring of liquids|| ریختن مایعات || Rıjanın/ Rıştın
|-
|  لیسک || Lubricious|| لغزنده || Lûs/Xız
|-
|  کرچ/ کرج || Brittle || ترد و شکننده || Puşke
|-
|  دار || Tree|| درخت || Dar
|-
| چیشنک/ ملجه/ چیچینی || Sparrow|| گنجشک || Peresêlke/ Çoleke
|-
|  بشو || Go || برو || Pıço
|-
|  هگیر/ فگیر || Take it in your hand || بگیر || Bıgre
|-
|  هنگیر/ فنگیر || Dont take in your hand|| نگیر || Megre
|-
|  پورد || Bridge|| پل || Pırd
|}



===خؤندشؤن ؤ حرفؤن===
گيلکی بیسˇ دو ته حرف (صامت یا همخوان) دأنه:

{| class="wikitable"
! گیلکی || فؤنؤتیک || مورسؤن 
|-
| پ || p || پورد 
|-
| ب || b || بال
|-
| ت/ط || t || توم
|-
| د || d || دأره
|-
| ک || k || کرجي
|-
| گ || g || گأره 
|-
| غ/ق || q || قاش 
|-
| ف || f || فو 
|-
| و || v || وأرش 
|-
| س/ص/ث || s || ساق 
|-
| ز/ض/ظ/ذ || z || زور 
|-
| ش || š || شل 
|-
| ژ || ž || ژیویر 
|-
| خ || x || خؤنخا 
|-
| ه/ح || h || هئن 
|-
| چ || c || چوچار 
|-
| ج || j || جیگه 
|-
| ر || r || راب 
|-
| ل || l || لاس 
|-
| م || m || مره 
|-
| ن || n || نمکار 
|-
| ی || y || یالمند 
|}

هف ته نی ساده خؤندش (مصوت یا واکه) دأنه:

{| class="wikitable"
! گیلکی || فؤنؤتیک || مورسؤن 
|-
| آ || ā || کال 
|-
| او (وٚ) || u || سو
|-
| ای (ي) || i || شیم
|-
| ئ || e || گئشه
|-
| ؤ || o || چؤ
|-
| أ ||a || هأن 
|-
| ٚ || ə || کل 
|}

بانی سه جرگه تویم (مرکب) خؤندش<ref>مسعود پورهادی. زبان گیلکی. دانشنامه‌ی فرهنگ و تمدن گیلان، جلد ۱۶. رشت: نشر ایلیا ۱۳۸۷. ص۲۷.</ref>:

{| class="wikitable"
! گیلکی || فؤنؤتیک || مورسؤن 
|-
| ؤوٚ || ou || اؤوٚربوٚ (امرود) /ourbu/ 
|-
| آوٚ || āu || زاوٚ (شکؤمدار زنأی) /zāu/
|-
| آي || āi || ماي (ماهی) /māi/
|-
| ئي || ei || خئيل (جرگه) /xeil/
|-
| وٚؤ || uo || توٚؤر (تبر) /tuor/
|}

{| class="wikitable"
! گیلکی || فؤنؤتیک || مورسؤن 
|-
| ئی || ey || رئی (ریکه) /rey/ 
|-
| ٚی || əy || میدان /məydān/
|-
| أی || ay || أیوار (ای دفأر) /ayvār/
|-
| آی || āy || هأرای (زهار، فریاد) /harāy/
|-
| ؤی || oy || کؤیتا (کؤکته) /koytā/
|-
| وٚی || uy || اوٚیتا (اؤکته) /uytā/ 
|}

{| class="wikitable"
! گیلکی || فؤنؤتیک || مورسؤن 
|-
| آؤ || āw || ناؤدان /nāwdān/ 
|-
| ؤ || ow || اؤلاد /owlād/
|-
| أؤ || aw || أؤدؤ (دهن‌وله) /awdo/
|-
| ٚؤ || əw || خؤخوره (خرناسه) /xəwxurə/
|}

آخری خؤندش (ə) یکجور خؤندشه کی گیلکی مئن همه ته خؤندشؤن جی ویشتر به کار شنه ؤ یکچی ایسه a ؤ e مئن. گیلکی خؤندشؤنˇ بولندی (ارتفاع) (فارسی زوانه بدئه) کمه. <ref>مسعود پورهادی. زبان گیلکی. دانشنامه‌ی فرهنگ و تمدن گیلان، جلد ۱۶. رشت: نشر ایلیا ۱۳۸۷. ص۲۶.</ref>

==گيکي خط==
صد سالˇ أخيرˇ مئ هرکي هرجۊر کي دوس دأشت گيلکي بنويشته کي البته ويشتري آرامي خطˇ جي نيويسنن کي ايرانˇ مئن به اشتبا<ref>http://v6rg.com/?p=10458#g1</ref> عربي ىا فارسي خۊ دۊخؤنده بنه؛ اي خطˇ مئن هرکي هرجۊر داب ض زاکۊن کي دۊرۊس تشخيص بده عمل کؤنه امما [[گیله‌وا|گيلوا]] مجله يکته دابدستۊر پيش بنأبۊ کي کم-کم بۊبؤ دابدستۊري کي گيلوا مئن بکي-ويريس بکارشنه ؤ اينˇ اصليترين کارکتر کۊچˇ هف (ˇ) ايسه.

۱۵۸۸ اسفندار ما، [[ورگ (اينترنتي جيگه)|ورگ]]، گيلوا دابدستۊرˇ سر يکته شيوه-نامه ؤ [[کاربر:Varg/پؤرؤژهٰ‌ن/گيلکي کيليدتأخته|کيليدتأخته]] (Keyboard) مؤنتشر بۊده کي شأنه گۊتن منسجمترين دابدستۊري ايسه کي تاهيسه بيرين بمأ.<ref>[http://v6rg.com/?p=10458 خط ؤ کيليدتأخته | خط و صفحه‌کلید]</ref>

ورگˇ پيش بنأ شيوه ايتؤره:

<sub>''(اي وؤت، اي سربسˇ جي نقل بؤدره: [http://v6rg.com/?p=10458 خط ؤ کيليدتأخته | خط و صفحه‌کلید])''</sub>

'''چۊتؤ خأ اي خطˇ جي گيلکي نيويشتن؟'''


ا. نؤميترين ؤ مؤهمترين نشؤنه، “ˇ” ايسه کي شؤا(ə) نۊشؤن دئنه. امما قراردادˇ جي أمه اينه همته اضافي ترکيبؤنˇ مئن کاراگينيم.

ملکي اضافه: ماکانˇ جۊف

وصفي اضافه: سۊرخˇ رۊجا

هرماله اضافه: اۊتاقˇمئن

دقت بکۊنين کي “ˇ” دۊ جا أصلن بکارنشنه. ىکته مفعۊلي نشؤنه جا: من تي پسره بيدئم. پس أگه اي جومله’ ايتؤ بنويسيم که “من تي پسرˇ بيدئم” دوروس نيه. چۊن پئرˇ پسي “ه” ىکته سيوا کلمه ايسه ؤ مفعولي نشؤنه ايسه. اؤکته “ايسه” فعلˇ مئنه: اۊن تي مأره. که أگه بنويسيم “اۊن تي مأرˇ” غلطه. چۊن ائره م مأرˇ پسي “ه” ىکته فعله: اۊن تي مأر ايسه.

– گاگلف لازمه کي تأکيد بۊکۊنيم ىکته کلمه مئن ىکته گب (حرف)ˇ پسي، شؤا دأنيم؛ اي جۊر وختؤن شأنه کۊچˇ هفته کاراىتن. وٚرگ ىا کٚلˇ مۊسؤن. گيلکي کيليدتأخته مئن أگه شيفتˇ کيليده بدأرين ؤ کۊچˇ هفته بزنين، تينين ىکته گبˇ جؤر شؤا بنين. اما نخأ اي کارˇ مئن تۊند شؤن؛ گيلکي-نيويسي مئن نخأ گبؤنˇ جؤر ؤ جير اعراب نأن.


ب. a ىا فتحه خؤندشˇ جا (چي کۊتا چي دکشه) “أ” (ىزبر: yəzəbər) کاراگينيم: تأ، دأنم، پأچ، دأرم.


ج. اۊ کلمه’نˇ مئن کي “ه” همره سرهنن ؤ اي “ه” ىکته خؤندشˇ جا ايسه (خؤنه، فرده ؤ…)، أگه لازم ببۊن کي مفعۊلي نشؤنه ىا “ايسه” جا ىکته فتحه بچربؤنيم کلمه سراخره، “أ” جا، چۊن خأنيم کلمه ظاهر ؤ صورته بدأريم “‘” کاراگينيم: خؤنه’، فرده’، خسته’بؤستم، پياده’بم.


د. e ىا کسره خؤندشˇ جا (چي کۊتا چي دکشه) “ئ” (ىزير: yəzir) کارأگينيم: زئن، مئبه، زئندرم.


ه. o ىا ضممه خؤندشˇ جا (چي کۊتا چي دکشه ىا چي ow خؤندشˇبه) “ؤ” (ىپيش: yəpiš) کاراگينيم: شؤن، شؤ، خؤ، مۊسؤن.


و. اۊ کلمه’ني که “ه” ىا “ا” همره سرهنن، اۊشؤنˇ جم دوستنˇبه چۊن خأنيم کلمه ظاهر ؤ صورته بدأريم، “‘” کاراگينيم ؤ أگه کلمه “ي” همره سربأ، “ئ” کاراگينيم: خؤنه’ن، پا’ن، کاسپيئن/کاسپئن، تيتيئن/تيتئن.


ز. اي خطˇ مئن نيمفاصله ندأنيم. هر جا بدين نيمفاصله خأنين، اۊنˇ جهاني معادله کاراگيرين: دأش (-).


ح. u خؤندشˇ به، چي دکشه چي کۊتا، “ۊ” کاراگينيم: فۊوؤستن، دۊر، پۊر.


ط. i خؤندشˇ به، چي کۊتا چي دکشه، “ي” کاراگينيم کي هم وختي سيوا بنويشته بنه ؤ هم وختي ىکته حرفه دچکئنه، نؤقطه دأنه. “تيتي” مۊسؤن.


ى. اۊ کلمه’نˇ مئن کي دۊ ته گب (حرف)ˇ همره کي ىکته خؤندشˇ نماىنده ايسن سرأگينه (ايران، اؤره، ائره ؤ…)، اولي أليف هۊتؤ کي هميشک داب بو بنويشته بنه امما بۊخؤنده نبنه.


ک. تۊىم خؤندشؤنˇ به کي گيلکي خۊشئبه دأنه، هي علامتؤنه خأ تۊىم گۊدن: تيۊل، ريۊت ؤ…


ل. y گبˇ جا، “ى” کاراگينيم کي هم وختي سيوا بنويشته بنه ؤ هم وختي ىکته حرفه دچکئنه، بينؤقطه': چأىي، حسنى.


م. اۊ کلمه’ني که اۊشؤنˇ مئن ي پسي، ى هنه، بيه، ديا، پياز ؤ… مۊسؤن، خالي “ي” بنويشته بنه: بيه، ديا، بيه، پياز ؤ…


ن. سيوانيويسي ىا دچکسه-نيويسي، اصلˇ ملاک کلمه استقلاله. ىعني ىکته کلمه وابينؤن خأ کسؤنه دچکئن مگر اينکه باخى ملاکؤن ىا نيويشتاري عادتؤن مانع ببۊن. مثلن، مؤستمر فعلؤنه چۊن ىکته مۊستقل فعل ؤ ىکته کلمه ايسن دچکسه نويسنيم: شؤندرم، بمأبۊ ؤ خؤردئدرم. هيتؤرم “بي” ؤ “نا” مۊسؤن پيشوندؤن: بيکس، بيسواد، نابلد ؤ…

– هرجا فاصله ىا نيمفاصله لازم بۊ، دأش (-) کاراىته-بنه: خؤرده-درم، فورته-دبۊ.


س. گيۊمه وأسي، هۊ جهاني ؤ استاندارد گيۊمه’ (“”) کارأگينيم. گيۊمه اي جاؤن کاراىته-بنه:

– اۊ گبي که ىک جا ىا ىک کسˇ جي نقل بنه.

– خاصˇ نؤمؤن ؤ خاصˇ کلمه’ن، تيترؤن، فندي ؤ علمي اصطلاحؤن (هر وؤتˇ مئن خالي ىک دفأ).


ع. نؤمره-نيويسي مئن، أعشاري نؤمره’نˇ مئن مؤمىئز (/) بکارشنه (۲۳/۴۰۵) ؤ هزارگانˇ سۊ رقمه سيواگۊدنˇبه هۊ علامتي که دونىا مئن دابه ( ۳,۰۴۰,۰۰۴,۰۰۵,۰۶۰) کاراىته-بنه.


ف. پس گيلکي أليفبي اۊجۊر کي بۊگذشته جي فرسه أمي دس (محمۊد پاىنده لنگرۊدى فرهنگˇ گيل و دىلم) ؤ چاکۊنواکۊني که أمه پيش نئنيم، ايتؤره:

أليف (آ، ا، أ)، بي (ب)، پي (پ)، تي (ت)، ثي (ث)، جأم (ج)، چي (چ)، حي (ح)، خي (خ)، دال (د)، ذال (ذ)، ري (ر)، زي (ز)، ژي (ژ)، سين (س)، شين (ش)، صات (ص)، ضات (ض)، طأى (ط)، ظأى (ظ)، عىن (ع)، غىن (غ)، في (ف)، قاف (ق)، کاف (ک)، گاف (گ)، لام (ل)، ميم (م)، نۊن (ن)، وؤ (و، ؤ، ۊ)، ىه (ى، ئ، ي)، هئ گرد (ه).<ref>[http://v6rg.com/?p=10458 خط ؤ کيليدتأخته | خط و صفحه‌کلید]</ref>

==خال به بیرین==
*[http://v6rg.com/?p=10037 نوشته‌های گيلکی و تالشی خطی و چاپ‌شده (از سده هشتم تاکنون)]
*[http://globalrecordings.net/program/C08110 چن‌ته صوتی فايل، به گيلکی]
*[http://www.briancoad.com/checklists/farsinameslist.htm Freshwater Fishes of Iran]
*[http://v6rg.com/?p=10309 فعل مرکب گیلکی]
*[http://v6rg.com/?p=9640 افسانه‌های زبان گیلکی] (اونچی که راجه به گیلکی دؤنین ؤ امکان دأنه اشتبا ببون!)
*[http://v6rg.com/?page_id=9197 گیلکی مدرسه] (اینترنتی گیلکی باموجین)
*[http://v6rg.com/?p=8044 ساخت مستمر (در جریان) در فعل‌های گیلکی]


==جیرنویس==
{{جیرنویس}}

[[رده:زوان]]
[[رده:مردوم]]
[[رده:گیلک]]

[[es:Gileki]]
[[ku:Zimanê gilekî]]
