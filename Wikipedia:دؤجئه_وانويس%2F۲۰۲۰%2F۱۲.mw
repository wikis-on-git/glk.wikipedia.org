'''[[أفشین پرتؤ|أفشين پرتؤ]]'''

أفشين پرتؤ نيويشتنکس، تاريخپژۊه ؤ معلم، سال [[۱۵۲۳ گيلکي|۱۵۲۳]] (۱۳۲۸ هجري شمسي) مشهدˇ مئن ىکته [[گیلک|گيلک]] خانواده مئن دۊنىا بمأ ؤ دبستان ؤ دبيرستانه مشهد ؤ ترتب حىدريه ؤ تئرانˇ مئن طى بۊده ؤ سراخره وگرسه گيلان ؤ رشتˇ مئن، فرهنگيانˇ دبيرستانˇ جي هۊ أدبي ديپلؤمه هأىته.[[پرونده:أفشين پرتؤ.png|بندانگشتی|راست|أفشين پرتؤ]] [[۱۵۴۶ گيلکي|۱۵۴۶]] (۱۳۵۱ هجري شمسي) شيرازˇ دانشگا جي تاريخˇ مئن ليسانس هأىته ؤ بۊشؤ آمۊزش پرورشˇ مئن ؤ خۊ معلمئه اينگيليسي ؤ تاريخ درس دأنˇ همرأ [[لنگرود|لنگرۊد]]ˇ مئن سرأىته. بازۊن سال [[۱۵۵۱ گيلکي|۱۵۵۱]] (۱۳۵۶ هجري شمسي) هنده وگرسه شيرازˇ دانشگا تا خۊ فؤقˇليسانسه تاريخˇ مئن هأگيره ؤ بازۊن هنده خۊ معلمئه سره بدأ. چن سالي لنگرۊد  ؤ [[سیاکل|سياکل]] (خۊ نتاجˇ محل) مدرسه'نˇ مئن درس بدأ ؤ بازۊن [[رشت]]ˇ دبيرستانؤنˇ معلم بۊبؤ؛ پرتؤ مدرسه'نˇ مئن تاريخ درس دأ. 

پرتؤ، معلمي همرأ، تاريخˇ مئن ني تحقيق گۊد ؤ تاريخي مقاله ؤ کتاب نيويشتن بۊبؤ اينˇ أصلˇ کار.  تا سراخره سال [[۱۵۷۸ گيلکي|۱۵۷۸]] (۱۳۸۳ هجري شمسي) مؤسکؤ مئن خۊ دؤکترا تاريخˇ مئن هأىته؛ اينˇ پاىاننامه بۊ: ''ايران ؤ رۊسيه اقتصادي ؤ تجاري ؤ اجتماعي ؤ سياسي رابطه'ن، نۊزدهؤمي قرنˇ مئن (روابط اقتصادی، تجاری، اجتماعی و سیاسی ایران و روسیه در قرن ۱۹)''.

بازنشست بۊبؤ پسي، خۊ کاره تاريخˇ جي نيويشتنˇ مئن ويشترأگۊده ؤ سال ۱۵۶۶ (۱۳۷۱ هجري شمسي) پسي گيلان ؤ اينˇ تاريخ بۊبؤ پرتؤˇ أصلي مؤضۊع اينˇ تحقيقؤن ؤ نيويشتنؤنˇمئن'''[[أفشین پرتؤ|...دۊمباله]]'''
