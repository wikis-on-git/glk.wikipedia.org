'''حسن ضیاظریفی'''، یکته [[چیریک]] بو که [[بیژن جزنی]] و [[عباس سورکی]] همره یکته [[کؤمؤنیسم|کؤمؤنیستی]] جرگه چاگوده بؤن و ای جرگه، چن سال بعد، یکته جرگه دیگرˇ همره متحد ببؤن و [[سازمان چریک‌های فدایی خلق ایران]] بنأ ببؤ کی یکته پیلˇ چیریکی سازمان بو.

ضیاظریفی سال 1513 (1318 هجری شمسی)، [[لاجؤن]]ˇ مئن به دونیا بمأ و [[سیاسی حؤقوق]]ˇ مئن [[لیسانس]] هیته.
چون حسن ضیاظریفی خانواده (اینˇ برأرؤن) سیاستˇ مئن دبؤن، اونأ نی وختی زأک بو، [[توده حزب]]ˇ روزنامهٰ‌نه خؤند و گاگلف فورت. 1529 زمسسؤن، وختی که [[گیلان]]ˇ مئن یکته [[توده حزب|توده‌یی]] خال دستگیر بنن، حسن ضیاظریفی نی به عنوان کسی که باخبر بو بازداشت بنه و چار تا پنج روز رشتˇ دژبانˇ زندانˇ مئن زندانی بو.<ref name="X">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref> 

سال 1534، وختی که [[مللی جبهه]] خو سیاسی فعالیتؤنه سرأیته، حسن ضیاظریفی نی بوشؤ ای جبهه مئن و اوشؤنˇ جلسهٰ‌نˇ مئن کی جبهه رهبرؤنˇ خؤنهٰ‌نˇ مئن (مثلˇ دؤکتؤر [[سنجابی]] و دؤکتؤر [[صدیقی]]) تشکیل بنأ بو شرکت گود و اوشون‌ئبه کار گود. مثلن اعلامیه پخش گود یا تجمعؤنˇ مئن شرکت گود یا دانشگا تعطیلی مئن همکاری گود.<ref name="Y">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref>

1534 زمسسؤن، انتخاباتی فعالیتؤنˇ وأسی بازداشت ببؤ و دو ماه [[قزل قلعه زندان]]ˇ مئن دبو و بازون رها ببؤ.<ref name="Z">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref>

1536 شریر ما 17، وختی کی [[چترباز|چتربازؤن]] دانشگاهˇ مئن فوروز بمأ بؤن، اینˇ کلله، سرنیزه همره به شدت زخمی ببؤ و 1536 دیا ما 28، حؤکؤمت نظامی مئن دستگیر ببؤ و پنج ما قؤلدؤنئکˇ مئن دبو و دو ماه آزادی پسی بشؤ [[اجباری]] و 18 ماه ارتشˇ مئن ایسأ بو و بازون، یکته شرکتˇ مئن (بهشهرˇ شرکت) مشغول به کار ببؤ.<ref name="C">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref>

سال 1541 پئیز، [[ساواک]] یکته کؤمؤنیستی انقلابی سازمانه کی به پارتیزانی جنگ اعتقاد داشت کشف کؤنه و دوتته اونˇ رهبرؤنه ([[بیژن جزنی]] و [[عباس سورکی]]) گینه. حسن ضیاظریفی نی هی جرگه مئن عضو بو و او دو نفرˇ گیتنˇ پسی، جرگه افرادˇ هدایت و رهبری‌یه به عهده گینه، امما هو سال، امیر ما 11، حسن ضیاظریفی‌م دستگیر بنه و نظامی دادگاهˇ مئن به 10 سال حبس محکوم بنه.<ref name="W">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref>

ضیاظریفی، اوجور که [[ساواک]] خو نامهٰ‌نˇ مئن گؤزارش دئنه، «همه حالˇ مئن، خأست کی خو مؤخالفته، شاهˇ حؤکومتˇ همره نشؤن بدی و هینˇ وأسی، وختی که دستگیرأ بؤ، نه تنها خو همفکرؤن و هم‌جرگه‌یی‌ئنه اسمؤنه نوته، بلکی [[رشت]]ˇ زندانˇ صبحگاه و شامگاهˇ مراسمˇ مئنأ نی شرکت نود.»<ref name="E">بوگوبشتؤ، حسن ضیاظریفی همره. چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380</ref>

== جیرنویس ==
{{جیرنویس}}


== سربس ==
* چپ در ایران، به روایت اسناد ساواک. مرکز اسناد تاریخی وزارت اطلاعات. بهار1380



[[Category:لاجؤن]]
[[Category:لاجؤنˇ پیله‌کسؤن]]
[[Category:۱۵۱۳]]
[[Category:سازمان چریک‌های فدایی خلق ایران]]


[[fa:حسن ضیاظریفی]]
