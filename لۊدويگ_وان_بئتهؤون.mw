

'''لۊدويگ وان بئتهؤون''' (۱۷۷۰ [[ميلادي تقويم|ميلادي]] دسامبر ۱۷ غؤسل ٚ تعميد بۊبؤ - ۱۸۲۷ ميلادي مارس ۲۶ بمرده)، یکته پيله مۊزيکدؤن ؤ آهنگساز بۊ [[آلمان]] ٚ مئن. [[کلاسيک ٚ زمت]] تا [[رؤمانتيک ٚ زمت]] ٚ مئن ٚ جابجايي مئن ([[اۊرۊپا]] مۊزيک ٚ مئن) بئتهؤون پۊر تأثير ؤ وٚزٚن دأشت ؤ دۊنيا مئن اين ٚ نؤم پيله آهنگسازؤن ٚ سياهه مئن دره.

بئتهؤون خۊش ٚ زيندگي مئن یک عالم خؤرؤم آهنگ چأگۊده؛ اين ٚ ۹ ته [[سمفۊني]] مۊرسؤن يا اين ٚ ۵ ته [[پيانؤ کؤنسرتؤ]] ؤ یک ته [[ويالؤن کؤنسرتؤ]] ؤ ۳۲ ته [[پيانؤ سۊنات]] ؤ ۱۶ ته [[زهي چارنوازي]] ؤ دۊ ته [[مس]] ؤ يکته [[اؤپئرا]] مۊرسؤن.


بئتهؤون [[بؤن]] ٚ مئن دۊنيا بمأ ؤ هۊ زأکي مئن اين ٚ تؤنش مألۊم بۊبؤ ؤ خۊش ٚ پئر ٚ دس ٚ جير ([[ىۊهان فان بئتهؤون]]) مۊزيک بامۊته. ۲۱ سال دأشت کي بۊشؤ [[ويىن|وين]] تا [[ىۊزف هاىدن]] ٚ ورجه آهنگچأکۊني بامۊجه. بئتهؤون خئلي زۊد خۊش پيانؤ زئن ٚ وسي نؤمي بۊبؤ ؤ یکته شاهزاده ([[ليخنؤفسکي]]) حمایت أجي بۊتؤنسه ۱۷۹۵ مئن سۊ ته [[سۊنوازي]] بنويسه [[پيانؤ]] به. 

[[جرگه:مۊزيک]]
