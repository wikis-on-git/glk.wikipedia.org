{{کار}}
[[Image:gaok.jpg|thumb|left|گاؤک]]

فريدريش هاؤک (۱۸۷۱ - ۱۹۲۱م) کي ايرانˇ مئن اۊنه کاؤک ؤ آلماني گاؤک دۊخانديد. اۊ زمت کي جنگلˇ مئن ايسأ بۊ خۊ نامأ بنأ بۊ هۊشنگ. ايتأ جي شخصيتأنˇ مۊهم ؤ تأثيرگۊذار، گيلانˇ تفاقأنˇ مئن اۊ زمت کي بلشؤيکأن ايرانˇ دۊرۊن ايسأبيد، بۊ. مۊختلفˇ منابع گاؤکˇ مليته '''آلماني'''، '''ولگا - آلماني'''، '''رۊسˇ ولگا - آلماني'''، '''رۊس''' ؤ '''چک''' بينويشتن. [[يان کۊلارژ]] کي گۊراب زرمئخˇ مئن جنگليأنˇ اسلحه خانه مسؤۊل بۊ، همه جا گاؤکه آلماني مۊعرفي کۊدي. گاؤکˇ خانواده جي فقۊ اينه دأنيم کي ايته برار '''پراگ'''ˇ مئن '''چکسلواکي''' پايتخت، همسري يهۊدي کي رۊس بۊ ؤ ايته دۊختر داشت.

==گاؤکˇ حۊضۊر گيلانˇ مئن==
در أ مؤرد کي گاؤک چي وقت بامؤ گيلان، اختلافˇ نظر وۊجۊد داره؛ أمما مطالبي کي [[محمدعلي گيلک]] خۊ کتابˇ مئن باورده ؤ ائطلاعاتي کي [[خسرؤ شاکري]] فأدأ تا حديتصويرˇ رؤشني جي گاؤکˇ زندگي گيلانˇ دۊرۊن أمره فأده. أ ائطلاعات أمره گئه کي تزاري رۊسأن سالˇ ۱۹۱۷م/۱۲۹۶ش پيشي به اتهامˇ فعاليتأنˇ غيرˇ قانۊني ؤ ضدˇ رۊسي گاؤکه دسگير کۊنيد ؤ سرأديد باکۊ.أمما گاؤک رۊسيه انقلابˇ پسي، هۊ سالˇ مئن آزادأ بؤ.اؤنˇ پسي تفليسˇ مئن ژنرال [[فؤن کرس]]ه کي قۊواي آلمانˇ فرمانده قفقازˇ دۊرۊن بۊ، مؤلحق بئه ؤ احتمالن هۊ آلماني افسري ايسه کي به نمايندگي جي ژنرال [[فؤن کرس]] بامؤ گيلان تا ميرزا کۊچي خانˇ أمره مۊلاقت بۊکۊنه؛ ولي زماني گيلانه فأرسيه کي '''اينگيليسيأن''' '''رشت''' ؤ '''انزلي'''ه ائشغال بۊکۊده بيد ؤ جهاني جنگˇ طرفأنˇ ميان آتش بس ائلام بۊبؤسته بۊ ؤ گاؤک ايته مهمانˇ مأنستن جنگليأنˇ ورجه بيسأ.

[[Category:تارئخ]]
[[Category:جنگلˇ نهضت]]
[[رده:حىاتي وانويسؤن]]
