{{کار}}
'''کامپيۊتري شبکه''' (اينگليسي مئن: '''computer network''') ىته تله-ارتباطي (telecommunications) شبکه هيسه که کاربردي برنامه'نˇ جي پشتيباني کۊنه، هۊته ني گۊذارنه کامپيۊتران، دىتا'نه تغىير بدن. بي-سيم ىا کابلي رسانه همرأ شأنه کامپيۊتري شبکه'نˇ تيۊشکه'نˇ (nodes) مئنأ، ارتباط برقرار گۊتن.

شبکه مئنˇ کامپيۊتري دسگا'ني که يکجا جي سرچشمه گيرن، ىته مسيره ادامه دنن ؤ سرآخر به ىته دىتا ختم بۊنن، شبکه تيۊشکه'ن (network nodes) دؤخؤنده بۊنن. تيۊشکه'ن تۊنن خۊ پهلۊ هاسته (hosts) فراهم بؤنن. خۊدي شخصي کامپيۊترانˇ مۊسؤن ىا تله-فؤن ؤ سرورˇ مۊسؤن.

زمتي دۊ ته دسگا کسنˇ همرأ ىته شبکه' تشکيل دنن که اۊ دۊ ته دسگا مئنأ ىه کدؤم تۊنسه-بۊ اۊ ىکي همرأ ارتباط برقرار بؤنه، نؤبۊ، دسگا'ن تۊنسه-بۊن کسنˇ همرأ به ىه نحوي ارتباط برقرار بؤنن.


==خواص==
کامپيۊتري شبکه ممکن هيسه خۊدي ىته خال، مخابراتˇ ره درنظر گيتن بؤبۊ، هۊته ني [[اطلاعاتˇ تکنؤلؤژي]]، کامپۊتر ؤ برقˇ مهندسي ره. ىته کامپيۊتري شبکه اجازه دنه تا مجاز کارگيرأکان به ذخيره-بؤبؤر اطلاعاتي که کامپيۊترˇ مئن شبکه دل نئه تۊنسه-بۊن دسرسي بدأرن، هۊته ني اي تواناىئه دنه تا فاىلان ؤ دىتا'ن اشتراک بنأبؤبۊ ؤ مردۊم کسنˇ همرأ ىته خۊجير ارتباط برقرار بؤنن، اي امکانات ايمىل را جي و ىا چترۊم (chat rooms) ؤ تله-فؤن ؤ ويدئؤ کؤنفرانس را جي تأمين بۊنه.
شبکه'نˇ مؤهمترين ويژگي، دسرسي به اۊ اطلاعاتي هيسه که اشتراکي ذخيره-سازي شبکه'نˇ مئن نئه.

==شبکه پاکت==
کامپيۊترˇ ارتباطي خالان (links)، که پاکته پؤشتيباني نؤنن خىلي راحت ىته کمي جرىانˇ مۊسؤن جابجا بۊنن. ولي کامپيۊتري شبکه مئن [[اطلاعات]] اکثرا پاکتي (in packet) منتقل بۊنن.
زمتي که پاکتان مقصد رسنن، کسن کسنه گلأکنن ؤ وکنن خۊدي هۊ اصلي پىامي (original message) گه خسانئنˇ ره اۊنˇ دىتا'ن پاکتانˇ دل دل قالب-بندي وکته-بؤ. اۊ زمتي که کارگير پاکتي خسانه دننه، خال تۊنه دئباخي کارگيرانˇ پاکتانˇ همرأ پۊرابۊ. اۊ مسيري (route) گه پاکت نياز دأره اۊ را جي شبکه مئن رد بدأ بؤبۊ بلافاصله دسرس ننئه، هين وأسر پاکت رچ هيسنه ؤ رفاق نيشينه تا خال آزادابۊ.
