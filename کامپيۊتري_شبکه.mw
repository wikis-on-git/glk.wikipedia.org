{{کار}}
'''کامپيۊتري شبکه''' (اينگليسي مئن: '''computer network''') ىته تله-ارتباطي (telecommunications) شبکه هيسه که کاربردي برنامۀنˇ جي پشتيباني کۊنه، هۊته ني گۊذارنه کامپيۊتران، دىتأنء تغىير بدن. بي-سيم ىا کابلي رسانه همرأ شأنه کامپيۊتري شبکۀنˇ تيۊشکۀنˇ (nodes) مئنأ، ارتباط برقرار کۊتن.

شبکه مئنˇ کامپيۊتري دسگأني که يکجا جي سرچشمه گيرن، ىته مسيره ادامه دنن ؤ سرآخر به ىته [[دىتا]] ختم بۊنن، شبکه تيۊشکۀن (network nodes) دؤخؤنده بۊنن. تيۊشکۀن تۊنن خۊ پهلۊ هاستء (hosts) فراهم بؤنن. خۊدي تله-فؤن ؤ شخصي کامپيۊترانˇ مۊسؤن ىا تله-فؤن.

زمتي دۊ ته دسگا کسنˇ همرأ ىته شبکۀ تشکيل دنن که اۊ دۊ ته دسگا مئنأ ىه کدؤم تۊنسه-بۊ اۊ ىکي همرأ ارتباط برقرار بؤنه، نؤبۊ، دسگأن تۊنسه-بۊن کسنˇ همرأ به ىه نحوي ارتباط برقرار بؤنن.


==خواص==
کامپيۊتري شبکه ممکن هيسه خۊدي ىته خال، مخابراتˇ ره درنظر گيتن بؤبۊ، هۊته ني [[اطلاعاتˇ تکنؤلؤژي]]، کامپۊتر ؤ برقˇ مهندسي ره. ىته کامپيۊتري شبکه اجازه دنه تا مجاز کارگيران به ذخيره-بؤبؤ اطلاعاتي که کامپيۊترˇ مئن شبکه دل نأن دسرسي بدأرن، هۊته ني اي تواناىئ دنه تا فاىلان ؤ دىتأن اشتراک بنأبؤبۊ ؤ مردۊم کسنˇ همرأ ىته خۊجير ارتباط برقرار بؤنن، اي امکانات ايمىل را جي و ىا چترۊم (chat rooms) ؤ تله-فؤن ؤ ويدئؤ کؤنفرانس را جي تأمين بۊنه.
شبکۀنˇ مؤهمترين ويژگي، دسرسي به اۊ اطلاعاتي هيسه که اشتراکي ذخيره-سازي شبکۀنˇ مئن نئه.

==شبکه پاکت==
کامپيۊترˇ ارتباطي خالان، که پاکتء پؤشتيباني نؤنن خىلي راحت ىته کمي جرىانˇ مۊسؤن جابجا بۊنن. ولي کامپيۊتري شبکه مئن [[اطلاعات]] اکثرا پاکتي (in packet) منتقل بۊنن.
زمتي که پاکتان مقصد رسنن، کسن کسنه گلأکنن ؤ وکنن خۊدي هۊ اصلي پىامي (original message) گه خسانئنˇ ره اۊنˇ دىتأن پاکتانˇ دل دل قالب-بندي وکته بؤ. اۊ زمتي که کارگير پاکت خسانه دننه، خال تۊنه دئباخي کارگيرانˇ پاکتانˇ همرأ پۊرابۊ. اۊ مسيري (route) گه پاکت نياز دأره تا اۊ را جي شبکه مئن ردابۊ بلافاصله دسرس ننئه، هين وأسر پاکت صف (queue) هيسنه ؤ رفاق (wait) نيشينه تا خال (link) آزادابۊ.

==شبکه تؤپؤلؤژي==
اينکه کامپيۊتري شبکۀنˇ مئن، کامپيۊتران چۊته کسن کسنه متصل وکن '''شبکه تؤپؤلؤژي''' ناميده بۊنه. ىته شبکه طراحي ره خأ دۊ ته اصلي پارامترء درنظر گيتن: اقتصادي بؤؤن ؤ اعمتاد گۊته-شا بؤؤن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

====اينترنت؛ ىته شبکه، شبکۀنˇ جي===
اينترنت خۊ عمۊمي معنا مئن ىته شبکئه شبکۀنˇ جي که اولا به صۊرت فيزيکي کسن کسنء گلأکتۀن، ثانيا قأىدر هيسن کسنˇ ور خۊدي ىته واحد شبکه کار بؤنن. شبکه کارˇ وأسر، اۊ شبکۀن ؤ کامپيۊتراني که اينترنتˇ مئن درنء خأ مجبۊراتن اي دۊ ته روشˇ مۊسؤن عمل بؤنن. ىک. همگي کسن کسنˇ ارتباط زأنˇ ره، ىته ىکسان زبانˇ جي کارأگيرن. دؤ. کسن کسنˇ زبانˇ فأمسنˇ ره، ىته خۊجير مترجمˇ جي کارأکشئن.

==شبکه تخسيم بندي==
شبکه تخسيم بندي مئن دۊ ته عامل دخيل هيسن که مؤهمن: جابجاىي تکنؤلؤژي، شبکۀنˇ اندازه

'''جابجاىي تکنؤلؤژي''' مئن، شبکۀن دؤ جۊر هيسن: پخشي شبکۀن ؤ نظير به نظير شبکۀن

===پخشي شبکۀن====
پخشي شبکۀن ىته کانال دأرن گه همه ته کامپيۊترانˇ مئنأ مشترک هيسه. کامپۊتران هرکدؤم خۊ پىامانء پاکتي، کانالانˇ سر اؤسئه کۊنن ؤ همه ته کامپيۊتران اۊ پاکتء درىافت کۊنن. پىامˇ مئن هۊ کامپيۊتري آدرس بنويشته ببئه گه قراره پىان اۊنˇ ره اؤسئه بؤبۊ. دئباخي کامپيۊتران چؤن آدرس اۊشاني، پىامˇ دل بنويشته نبئه پىامء رهأ دنن و کامپيۊتر مؤرد نظر پىامء گيرنه. اي روشء پخشي گۊنن.

====نظير به نظير شبکۀن===
نظير به نظير شبکه مئن، تک تکˇ کامپيۊترانˇ مئنأ ىته سيوا مسير نئه. ىته پىام خۊ مسيرˇ را مئن چندين ماشينˇ جي ردابۊنه. اي جۊر شبکۀن مئن، دۊ ته کامپيۊترˇ مئنأ، کۊتاترين مسيرء پىدا واتن ىته أساسي مسئله هيسه.

'''شبکه اندازه''' مئن، شبکۀن به محلي، شهري ؤ گسترده شبکۀن تخسيم بۊنن.

===محلي شبکۀن===
محلي شبکه ىته خصۊصي شبکه هيسه که کۊچئه ابعادˇ ره معمۊلا ىک کيلۊمترˇ ره کارأىته بۊنه. اي شبکه، ىته شرکتˇ شبکۀنء تۊنه کسن کسنˇ همرأ گلأده. تۊنه منابٔع به اشتراک بنه ؤ اطلاعاتء تبادل بؤنه. محلي شبکۀن به لن مشهۊرن.

محلي شبکۀنˇ مئن سۊ ته پارامتر نئه گه خىلي مؤهمن: اندازه، انتقالˇ تکنؤلؤژي ؤ تؤپؤلؤژي

===شهري شبکۀن===
شهري شبکۀن: شهري شبکه، حدۊدا دأ کيلۊمترء سره وأدنه ؤ به ون مشهۊرن. شهري شبکۀنˇ مئنأ کابلي تلويزيۊني شبکۀن خۊجيرترين نمۊنه هيسن.

===گسترده شبکۀن====
گسترده شبکۀن: گسترده شبکه حدۊدا ىک صد کيلۊمترء سرؤنه دنه که ىته کشور و ىا قارهٔ دربر گيرنه. اي شبکه مئن کامپيۊتراني نأن گه کامپيۊتري برنامۀن اۊشانˇ سر اجرا بۊنن ؤ هاست دؤخؤنده بۊنن ؤ بۊن-شبکه همرأ کسن کسنء گلأکنن. بۊن-شبکه وظيفه اينه گه پىامء ىکته هؤستˇ جي به اۊکته هؤست اؤسئه بؤنه.

==تؤپؤلؤژي انواع==
اۊتۊبۊسي (bus)، ستاره-اي (star)، خطي (line)، حلقوي (ring) ؤ درختي(tree) و ...

===اۊتۊبۊسي تؤپؤلؤژي===
اۊتؤبؤسي تؤپؤلؤژي مئن، ايستگأنˇ مئنأ ىکته ارتباطي خط نئه. هرلحظه مئن کامپيۊتران خالي ىکدؤم تۊنن خطˇ سر دىتا اؤسئه بؤنن و اي زمتˇ مئن دئباخي کامپيۊتران خأ چؤم بزنن ؤ دىتا اؤسئه گۊدنˇ جي خۊدداري بؤنن نوىلا برخؤرد پيش هنه.

===حلقوي تؤپؤلؤژي===
حلقوي تؤپؤلؤژي مئن، حلقه مۊسؤن ىته ارتباطي کانال نئه گه اۊنˇ ابتدا ؤ انتها کسن کسن متصل  هيسه ؤ گلأکته نئه.

===رؤجا تؤپؤلؤژي===
رؤجا تؤپؤلؤژي مئن، ايستگأن همه به ىته مرکزي دسگا گلأکنن ؤ اي مرکزي دسگا هاب دؤخؤنده بۊنه و ارتباط دسگأني هابˇ جي برقرار بۊنه.

امرۊزه ستاره-اي و اۊتۊبۊسي تؤپؤلؤژي، کامپيۊتري شبکۀنˇ مئن ويشتر کارأىته بۊنن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

==سربس==
{{جيرنويس}}
