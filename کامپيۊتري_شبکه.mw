'''کامپيۊتري شبکه''' (اينگليسي مئن: '''computer network''') ىته تله-ارتباطي (telecommunications) شبکه هيسه که کاربردي برنامه'نˇ جي پشتيباني کۊنه، هۊته ني گۊذارنه کامپيۊتران، دىتا'نه تغىير بدن. بيسيم ىا کابلي رسانه همرأ شأنه کامپيۊتري شبکه'نˇ تيۊشکه'نˇ (nodes) مئنأ، ارتباط برقرار گۊتن.

شبکه مئنˇ کامپيۊتري دسگا'ني که يکجا جي سربس گيرن، ىته مسيره (route) ادامه دنن ؤ سرآخر به ىته [[دىتا]] ختم بۊنن، شبکه تيۊشکه'ن (network nodes) دؤخؤنده بۊنن. تيۊشکه'ن تۊنن خۊ پهلۊ  هاسته (hosts) فراهم بؤنن. خۊدي تله-فؤن ؤ شخصي کامپيۊترانˇ مۊسؤن.

زمتي دۊ ته دسگا کسنˇ همرأ ىته شبکه' چاکۊنن که اۊ دۊ ته دسگا مئنأ ىکته تۊنسه-بۊ اؤکته همرأ ارتباط برقرار بؤنه، نؤبۊ، دسگا'ن تۊنسه-بۊن کسنˇ همرأ به ىه نحوي ارتباط برقرار بؤنن.


==خصلتؤن==
کامپيۊتري شبکه ممکنه خۊدي ىته شاخه (branch)، مؤخابراتˇ ره درنظر گيتن بؤبۊ، هۊته ني [[اطلاعاتˇ تکنؤلؤژي]]، کامپيۊتر ؤ مؤهندسي برقˇ ره. ىته کامپيۊتري شبکه اجازه دنه تا دسفأرس کارگيران به ذخيره-بؤبؤ اطلاعاتي که کامپيۊترˇ مئن شبکه دل نأن دسفأرس بدأرن، هۊته ني اي تواناىئ دنه تا فاىلان ؤ دىتا'ن اشتراک بنأبؤبۊ ؤ مردۊم کسنˇ همرأ ىته خۊجير ارتباط برقرار بؤنن، اي امکانات ايمىلˇ را جي ؤ ىا چتˇ تنبي‌ئن (chat rooms) ؤ تله-فؤن ؤ ويدئؤ کؤنفرانسˇ را جي تأمين بۊنه.

شبکه'نˇ مؤهمترين ويژگي، دسرسي به اۊ اطلاعاتي هيسه که اشتراکي ذخيره-سازي شبکه'نˇ مئن نئه.

===اينترنت؛ ىته شبکه، شبکه'نˇ جي===

اينترنت خۊ عمۊمي معنا مئن ىته شبکئه شبکه'نˇ جي که اولاً به صۊرتˇ فيزيکي کسن کسنه گلأکته'ن، ثانياً قأىدر هيسن کسنˇ ور خۊدي ىته واحد شبکه کار بؤنن. شبکه کارˇ وأسر، اۊ شبکه'ن ؤ کامپيۊتراني که اينترنتˇ مئن درنه خأ مجبۊراتن اي دۊ ته روشˇ مۊسؤن عمل بؤنن:

#همگي کسن کسنˇ ارتباط زأنˇ ره، ىته ىکسان زبانˇ جي کارأگيرن.
#کسن کسنˇ زبانˇ فأمسنˇ ره، ىته خۊجير مترجمˇ جي کارأکشئن<ref>شبکه های کامپوتری. دکتر داود مقدم. انتشارات پیام نور</ref>.

==شبکه پاکت==
کامپيۊترˇ ارتباطي خالان، که پاکته پؤشتيباني نؤنن خىلي راحت ىته کمي جرىانˇ مۊسؤن جابجا بۊنن. ولي کامپيۊتري شبکه مئن [[اطلاعات]] اکثرا پاکتي (in packet) منتقل بۊنن.
زمتي که پاکتان مقصد رسنن، کسن کسنه گلأکنن ؤ وکنن خۊدي هۊ اصلي پىامي (original message) گه خسانئنˇ ره اۊنˇ دىتأن پاکتانˇ دل دل قالب-بندي وکته بؤ. اۊ زمتي که کارگير<ref>کارگير | user | پيشنهاد ورگي | http://v6rg.com/?p=1584</ref> پاکت خسانه دننه، خال تۊنه دئباخي کارگيرانˇ پاکتانˇ همرأ پۊرابۊ. اۊ مسيري (route) گه پاکت نياز دأره تا اۊ را جي شبکه مئن ردابۊ بلافاصله دسرس ننئه، هين وأسر پاکت صف (queue) هيسنه ؤ رفاق (wait) نيشينه تا خال (link)<ref>خال | link | پيشنهاد ورگي | http://v6rg.com/?p=1584</ref> آزادابۊ.

==شبکه تخسيم بندي==
شبکه'نه دۊ جۊر تخسيم کؤنن: جابجاىي تکنؤلؤژي جي ؤ شبکه'نˇ اندازه جي.

'''جابجاىي تکنؤلؤژي''' مئن، شبکه'ن دؤ جۊر هيسن: پخشي (broadcasting) شبکه'ن ؤ جؤفتاجؤفت (peer to peer) شبکه'ن.

'''شبکه اندازه''' مئن ني، محلي شبکه دأنيم ؤ شهري شبکه ؤ گسترده شبکه'ن تخسيم بۊنن.

===پخشي شبکه'ن===
پخشي شبکه'ن ىته کانال دأرن گه همه ته کامپيۊترانˇ مئنأ مشترک هيسه. کامپۊتران هرکدؤم خۊ پىامانه پاکتي، کانالانˇ سر اؤسئه کۊنن ؤ همه ته کامپيۊتران اۊ پاکته درىافت کۊنن. پىامˇ مئن هۊ کامپيۊتري آدرس بنويشته ببئه گه قراره پىام اۊنˇ ره اؤسئه بؤبۊ. دئباخي کامپيۊتران چؤن آدرس اۊشاني، پىامˇ دل بنويشته نبئه پىامه رهأ دنن و کامپيۊتر مؤرد نظر پىامه گيرنه. اي روشه پخشي گۊنن<ref>شبکه های کامپوتری. دکتر داود مقدم. انتشارات پیام نور</ref>.

===جؤفتاجؤفت شبکه'ن===
جؤفتاجؤفت شبکه مئن، تک تکˇ کامپيۊترانˇ مئنأ ىته سيوا مسير نئه. ىته پىام خۊ مسيرˇ را مئن چندين ماشينˇ جي ردتابۊنه. اي جۊر شبکه'ن مئن، دۊ ته کامپيۊترˇ مئنأ، کۊتاترين مسيره پىدا واتن ىته أساسي مسئله هيسه<ref>شبکه های کامپوتری. دکتر داود مقدم. انتشارات پیام نور</ref>.



===محلي شبکه'ن===
محلي شبکه (Local Area Network) ىته خصۊصي شبکه هيسه که کۊچئه ابعادˇ ره معمۊلا ىک کيلۊمترˇ ره کارأىته بۊنه. اي شبکه، ىته شرکتˇ شبکه'نه تۊنه کسن کسنˇ همرأ گلأده. تۊنه منابٔع به اشتراک بنه ؤ اطلاعاته تبادل بؤنه. محلي شبکه'ن به LAN مشهۊرن<ref>شبکه های کامپوتری. دکتر داود مقدم. انتشارات پیام نور</ref>.

محلي شبکه'نˇ مئن سۊ ته پارامتر نئه گه خىلي مؤهمن: اندازه، انتقالˇ تکنؤلؤژي ؤ جيگه-شناسي

===شهري شبکه'ن===
شهري شبکه'ن (Metropolitan Area Networks)، حدۊدا دأ کيلۊمتره سره وأدنن ؤ به MAN مشهۊرن. شهري شبکه'نˇ مئنأ کابلي تلويزيۊني شبکه'نه شأنه خۊجيرترين نمۊنه دؤنسن<ref>شبکه های کامپوتری. دکتر داود مقدم. انتشارات پیام نور</ref>.

===گسترده شبکه'ن===
گسترده شبکه (Wide Area Network) حدۊدا ىک صد کيلۊمتره سره وأدنه که ىته کشور و ىا قارهٔ دربر گيرنه. اي شبکه'ن به WAN مشهۊرن<ref>شبکه های کامپوتری. دکتر داود مقدم. انتشارات پیام نور</ref>.

گسترده شبکه مئن کامپيۊتراني نأن گه کامپيۊتري برنامه'ن اۊشانˇ سر اجرا بۊنن ؤ هاست (host) دؤخؤنده بۊنن ؤ بۊن-شبکه همرأ کسن کسنه گلأکنن. بۊن-شبکه وظيفه اينه گه پىامه ىکته هاستˇ جي به اؤکته هاست اؤسئه بؤنه.

==شبکه جيگه-شناسي==
اينکه کامپيۊتري شبکه'نˇ مئن، کامپيۊتران چۊته کسن کسنه متصل وکن '''شبکه جيگه-شناسي''' (اينگليسي مئن: Network Topology) دۊخؤنده بۊنه. ىته شبکه طراحي ره خأ دۊ ته اصلي پارامتره درنظر گيتن: اقتصادي بؤؤن ؤ اعتماد گۊته-شا بؤؤن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

===جيگه-شناسي جۊرؤن===
جيگه-شناس جي، شبکه'ن چن جۊرن: اۊتۊبۊسي (bus)، ستاره-ىي (star)، رچي (line)، ريسه-ىي (ring) ؤ داري (tree) ؤ...

====اۊتۊبۊسي جيگه-شناسي====
اۊتۊبۊسي جيگه-شناسي مئن، ايستگا'نˇ مئنأ ىکته ارتباطي رچ نئه. هرلحظه مئن کامپيۊتران خالي ىکدؤم تۊنن رچˇ سر [[دىتا]] اؤسئه بؤنن و اي زمتˇ مئن دئباخي کامپيۊتران خأ چؤم بزنن ؤ دىتا اؤسئه گۊدنˇ جي خۊدداري بؤنن نوىلا گنش (collision) پيش هنه<ref>شبکه های کامپوتری. دکتر داود مقدم. انتشارات پیام نور</ref>.

====ريسه-ىي جيگه-شناسي====
ريسه-ىي جيگه-شناسي مئن، ريسه مۊسؤن ىته ارتباطي کانال نئه گه اۊنˇ سر ؤ کين، کسن کسنه متصل  هيسه ؤ گلأکته نئه<ref>شبکه های کامپوتری. دکتر داود مقدم. انتشارات پیام نور</ref>.

====ستاره-ىي جيگه-شناسي====
ستاره-ىي جيگه-شناسي مئن، ايستگا'ن همه به ىته مرکزي دسگا گلأکنن ؤ اي مرکزي دسگا هاب (concentrator) دؤخؤنده بۊنه ؤ ارتباط دسگا'ني هابˇ جي برقرار بۊنه<ref>شبکه های کامپوتری. دکتر داود مقدم. انتشارات پیام نور</ref>.

امرۊزه ستاره-ىي ؤ اۊتۊبۊسي جيگه-شناسي، کامپيۊتري شبکه'نˇ مئن ويشتر کارأىته بۊنن<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>.

==سربس==
{{جيرنويس}}


[[category:لابدؤن]]
[[category:کامپيۊتر]]
[[category:تکنؤلؤژي ؤ کاردانشؤن]]
