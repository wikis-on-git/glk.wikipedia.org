'''باغ محتشم'''

[[پرونده:P1155.JPG|left|thumb|عیمارت کلاه فرنگی باغ محتشمه مئن]]
قدمت پارک شهر یا باغ موحتشم که شا گوفتن الان پارک اصلیه رشته به دوران سلطنته [[ناصرالدین شاه قاجار]] واگرده.

صاب اصلیه أ پارک [[اکبرخان بیگلار بئیگی]] ئیسه که از زمینداران و پولدان درجیه یئک در دوران [[قاجار]] بو و حتا گمرکان شمال هم تو ایجاریه أ اقا نهابو.

از قرار معلوم درخت کارین أ پارک و خیابان کئشئن اطراف اون و هتو چاگودن ائیته ساختمان تابستانی که بعدن معروف ببوسته به [[عیمارته کولاه فرنگی]] همه و همه زیر نظر اکبر خان صورت بیگیفته.

أ پارک بعد از موردن اکبر خان به صورت ارثیه فارسه به اونه دختر از اون هم به اونه عموپسر فارسه به ئیسمه [[صادق خان اکبر محتشم الملک]] ([[سردار معتمد]]) و از أ موقع به بعد او پارک به باغ موحتشم معروفه ببوسته.

بعدن در زمان [[پهلوی]] آ پارک به جای بدهیهای مالیاتی به تصرف دولت در بامو و از اون به بعد به صورت پارک عمومیه [[رشت]] مورد استفاده اهالی و مردوم قرار بیگیفته.

بزرگی اولیه أ پارک چندین برابر الانه اونه  ولی کم کم با بزرگا بوستنه شهر و خیابان کشی های پوشت سر هم از اونه وسعت کما بوسته .

تو آ سی ساله گذشته هم باساختنه [[اوستانداری]] و [[شهر بازی]] او باغه میئن ، باز هم پارک کوچیکترا بوست که البته تازگیان اوستانداری به ائیته جای دیگر مونتقلا ببوسته و قراره به جای او ساختمان اوستانداری [[کتابخانه ملی]] چاگوده ببه . اخره أ پارک  هم ائیته رودخانه نها که قبلنا اونه میئن ماهیگیری گودیدی که امروز به خاطر ان که اب های فاظلاب و اشغالان بیمارستانیه اونه میئن سرریز به کاملن غیر قابله ئیستیفادیه.


==عکسان==
<center>
<gallery>

Image:p1149.JPG|[[باغ محتشم]]
Image:p1000151.JPG|[[باغ محتشم]]
Image:p1153.JPG|[[باغ محتشم]]
Image:p1150.JPG|[[باغ محتشم]]
Image:p1000157.JPG|[[باغ محتشم]]

</gallery>
</center>

----
{{رشته خوجیر جیگاؤن}}


[[رده:جوغرافی]]
[[رده:تارئخ]]
[[رده:حىاتي وانويسؤن]]
