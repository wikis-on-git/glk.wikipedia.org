'''باقالا خۊرۊش''' ايته گيلکي ؤ [[گيلان|گيلاني]] غذا ايسه کي پۊر معرۊفه ؤ غیرگيلاني‌ئن ٚ مئن ني طرفدار دأره ؤ ويشتر ٚ [[ايران]] ٚ مردۊم اۊن-أ شناسده. محاله اسمي [[گيلان]] ٚ غذایان ٚ جه بایه ولي اۊن ٚ مئن باقالا خۊرۊش دينه بي. 

ألبت هأسأ أ خۊرۊش-أ چن‌ته مۊختلف روش مئن طبخ کۊنئده ؤ چن نؤع دأره ولي قديمان ٚ جه أ خۊرۊش-أ [[پاچ ٚ باقالا]] أمرأ چأگۊديدي کي هسأ ني هأتؤیه. پاچ ٚ باقالا پۊر لۊبيا سبز-أ مأنه. پاچ ٚ باقالا ويشتر گيلان ٚ دۊرۊن ؤ دۊته [[وهار]] ؤ [[پئيز]] ٚ فصلان ٚ مئن به‌عمل آیه.

پاچ ٚ باقالا دۊته پۊس دأره یعني اگه خۊدتان زيمي سر بيهينيد یا بازار ٚ جه فگيريد دۊ پۊسه ايسه ؤ وا اۊن ٚ هر دۊته پۊس-أ وچينيد ألبت خواربارفۊرۊشان ٚ ورجه اگه فگيته ببه اۊشان اۊن أولي پۊس-أ گيرده چؤن پۊر جاگیره.
معمۊلا دۊکان‌داران ؤ کاسبان یا حتی محلي‌ئن خۊشان ٚ پاچ ٚ باقالا أولي پۊس-أ گيرده بأزين خؤب خۊشک کۊنئده ؤ نهئده باخي فصلان ٚ ره تا اۊن ٚ جه ايستفاده بۊکۊند. ألبت هأسأ أ کار دئه کمتر رائجه ؤ  مردۊم پاچ ٚ باقالا هر دۊته پۊس-أ کنئده ؤ دۊکۊنئده فريزر پلاستيک ٚ مئن ؤ نهئده یخچال یا فریزر خؤره بمانه.

==باقالا خۊرۊش ٚ چأگۊدن==
أول وا پاچ ٚ باقالا هر دۊته پۊس-أ کندن ؤ شۊستن. 
بأزين ايته یا دۊته بيارسته سير اۊن ٚ مئن دۊگۊده به. ايبچه کي زمات دوارسته زرچۊ ؤ [[آو]] اۊن ٚ مئن دۊکۊنيم ؤ سر آخر ايته مۊرغانه اۊن ٚ سر دشکنيم ؤ شيويد ؤ نمک ؤ گرمالت-أ اضافه کۊنيم. باقالا خۊرۊش ٚ قديمي ؤ محلي طبخ، [[گمج]] ؤ محلي کره أمرأ ايسه. ألبت هأسأ تيان ؤ رؤغن أمرأ ني اۊن-أ چأکۊنئده ولي گمج ٚ دۊرۊن بئتر به‌عمل آیه. باقالا خۊرۊش معمۊلا [[کته پلا]] أمرأ خۊرده به ؤ زیتۊن پرورده ؤ أشپل ماهي ني جه أ خۊرۊش ٚ زرخينه‌ئن ايسده.

==سربس==
[[رده:غذا]]
[[رده: آشپزی گیلان]]
