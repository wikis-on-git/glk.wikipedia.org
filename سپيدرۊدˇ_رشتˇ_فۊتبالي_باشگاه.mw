[[File:Sc sepidrood logo.png|thumb|سپيدرۊدˇ لؤگؤ|alt=Sc sepidrood logo.png]]
'''سپيدرۊد''' ايتأ فۊتبالي باشگاهه گه سالˇ ۱۳۴۷ [[رشت]]ˇ ميئن تأسيس بۊبؤ. سپيدرۊد ۱۵۹۰ سيا ما ۲۲ [[ايران]]ˇ ليگˇ برتره صۊعۊد بؤده.<ref>[http://sepidroodsc.com/main/تاریخچه-باشگاه-سپیدرود-ظهور-سپیدرود-ب/ تاریخچه باشگاه سپیدرود]، سپيدرۊدˇ رسمي وبجيگه.</ref>
اي باشگاه نؤم، سفيدرۊدˇ جي گه گيلانˇ پيله ترين رۊخؤنه ؤ گيلانˇ تمدۊنˇ پيدايشˇ ميئن تأثير دأشته هأيته بۊبؤکه.<ref>[http://guilan-e-ma.ir/2014/09/جغرافیای-تاریخی-سپیدرود-و-دو-ناحیۀ-بیه/ جغرافیای تاریخی سپیدرود و دو ناحیهٔ بیه‌پس و بیه‌پیش در گیلان]، "گيلان ما" وبجيگه.</ref> 
==تاريخچه==
سال ۱۳۴۷ˇ ميئن غۊلامرضا صۊمي حقسأيئنˇ أمرأ اي تيم به نؤم '''رشتˇ سلامت بخش''' شکل بيته. اينˇ نؤم سبزˇ ميدانˇ زۊرخؤنه نؤمˇ جي هأيته بۊبؤبۊ. اي تيم هۊ أول سر محلاتˇ فۊتبالˇ ميئن شرکت بؤده ايمأ بيلافاصله رشتˇ باشگاهؤنˇ ليگه صۊعۊد بؤده. سال ۱۳۵۲ قرار بۊبؤ أولي سراسري ليگˇ مۊسابقات برگۊزارأبي تا فۊتبال محلاتˇ جي خارجأبي ؤ حرفه‌اي تر ببي. ايطؤرى قرار بۊبؤ دؤجيني مۊسابقات تختˇ جمشيدˇ ليگˇ ويسين أنجؤم ببي. هينˇ ئبه هي سالˇ ميئن سپيدرۊدˇ نؤمه اي باشگاهˇ ويسين دؤجئن.
==گۊلازؤن==
* بنگلادشˇ آقاخانˇ بين‌المللي جامˇ قهرمان؛ سال ۱۳۵۶
* اينقلابˇ جامˇ قهرمان؛ سال ۱۳۵۹
* گيلانˇ ليگˇ قهرمان؛ سال ۱۳۶۱، ۱۳۶۴ ؤ ۱۳۸۲
* خزر بين‌المللي جامˇ قهرمان؛ سال‌ ۱۳۷۱ ؤ ۱۳۸۱
* گيلانˇ حذفي جامˇ قهرمان؛ سال ۱۳۷۳
* گيلانˇ ليگˇ نايب قهرمان؛ سال‌ ۱۳۶۰، ۱۳۶۳، ۱۳۶۵، ۱۳۶۶، ۱۳۶۸ ؤ ۱۳۷۰
* آزادگانˇ ليگˇ نايب قهرمان؛ سال ۱۳۹۶
==بيرۊني خالؤن==
* [http://www.sepidroodsc.com/ سپيدرۊدˇ باشگاهˇ رسمي وبجيگه]
* [http://footballguilan.com/ گيلانˇ فۊتبالˇ هيئتˇ رسمي وبجيگه (موقت)]
* [http://roodesepid.com/ رۊدسپيد|سپيدرۊدˇ هوادارؤنˇ مۊستقل تشکل]
==سربس==
{{جيرنويس}}

[[جرگه:ورزشي باشگاهؤن]]
