{{الگو:شهر
|رسمی نام=کلاچای
|کشورˇ نام=ایران
|کشورˇ پرچم=Flag of Iran.svg
|اوستان=گیلان
|تصویر= 
|نام= کلاچای
|اینگیلیسی نام=Kөlăcăy
|زوؤن= گیلکی
|جمعیت=۳۴۱۶۷
|ارتفاع=۲۰-
|زمات=UTC +3:30
|خورتابˇ عرض جوغرافیایی به درجه= 04-37
|خورتابˇ عرض جوغرافیایی به دقیقه= 18
|کلسیا عرض جوغرافیایی به درجه= 23-50
|کلسیا عرض جوغرافیایی به دقیقه= 57
|پیش‌شوماره=۰۱۳-۴۲۶۸
|اینترنتی سایت= http://kelachay.ir/
|شهرؤن=مرکزی
|بخشؤن=[[واجارگاه]]، مرکزی
|رستاقؤن=[[بی بالان]] ، [[ماچیان]]}}

کلأچئه ىا کلاچئه<ref>فرهنگ قادري || http://khurtav.blogfa.com/post-102.aspx</ref> ىا کلاچای، یته بخش هيسه گیلانˇ خۊرتاوˇ جي گه [[رۊدسر]]ˇ شهرستانˇ مئن نئه. 

کلأچئه دئبار تلأ دادؤستدˇ ره یته مۊهم [[برزیگری]] بازار هيسه. اینˇ پنج​شمبه بازار شرق گیلانˇ مئن مؤهمترین بازار به حساب هنه<sup>''{سربس خأنه}''</sup>.

کلأچئه-ىˇ ساکنینˇ اصلی کار برزیگری ؤ [[مالایی]] هیسه ؤ اۊنˇ اساسی محصۊلؤن برنج، چای، مرککبات، کیوی ؤ انواع مایی هیسه.


==جؤغرافی==

کلاچای، یته جه گیلانˇ خۊرتاوی شهرؤنه. کلاچای کلسیا جی [[کاسپی دریا]] خۊرتاوˇ جی [[چابکسر]] نسه جی [[البۊرز کۊ]] کۊدامؤنؤن (جنگل-کوه) ؤ [[رحیم‌آباد]] ؤ خۊرخؤسˇ جی [[رودسر]]ˇ همرأ همساده هیسه.

ای شهر 18-04-37 طۊل ؤ 57-23-50 عرضˇ جغرافیایی مئنه ؤ اونˇ بلندی دریا جی -20 متر هیسه.


==وجه تسمیه==
{{کار}}
[[گيلکي|گيلکي زوان]]ˇ مئن "کلا/کلاىه/کؤلا"، "رۊستا/آبادي/ محله" معني دهن ؤ ایشان' خلی جائانˇ نامˇ دل شئه دئن. مؤنه ره: کلان کلاىه، گیل کلاىه، بیشه کؤلا، امیرکلاىه، پسکلاسی، نخجیرکلاىه و...
"تئئنچه" ؤ «ترفچه" اجي شئه فهمسن که "چه" گيلکي دل تصغىير پسوند هیسه یؤ تۊنیم احتمال بدیم اي شهری نامˇ دلی دبؤ "چه" اني هئی بۊنوره سر نئابۊ یؤ اي شهر، پیشتران ىته کۊچˇ محله بؤ.
اما "ئه" اي که کلاچئه-کي نامˇ دۊمبال دره چي هیسه؟ اي پۊرسشی آوج ئادانˇ ره کلاچئه-کي قیاس دئباخي جا نامانˇ همرا تۊنه امره بال بزنه. "ئه"'، "بیجارگئه" ؤ "کلاىه" کي مؤسؤنچي نامانˇ دل انی دئه شئه.<ref>فرهنگ قادري || http://khurtav.blogfa.com/post-102.aspx</ref>


1.	بعضیئن گۊنن چۊن دئبار ایه بازار رؤنق دأشت ؤ وؤفۊرˇ نعمت بؤ اۊنه طلاچای خؤندن.

2.	بعضیئن گۊنن کله‌چه جی هنه به معنی کۊشته بۊته‌ن.

3.	کلاچای دراصل هۊ «گل لای جا» هیسه ؤ چۊن [[پۊلؤرۊد]]ˇ تۋل ایه رؤسۊب بؤته هین وأسر وکت گلاجای ؤ ایمه کلاچای وکت.

4.	گۊنن ای شهرˇ نؤم «قلاجای» بؤ. چۊن [[صفویه]] سرؤنه گیلانˇ خۊرتاویئن مخصۊصن [[قاسم آباد]]ˇ خلک صفویهٰ رستر ندأن. هین دؤنی صفوی کیا خۊ سردار شاه نظره بخسأنی ایه ؤ شاه نظر خۊ رسترؤنˇ همرأ مؤوففق وکت ای منطقه مردۊمه سرکۊب بؤنه ؤ هۊیندر بۊمؤنس و ... .

5.	ای شهره «کالا چای» نی بؤتن ؤ ایتؤ گۊنن گه چایه ایندر جی صادر گودن به [[روسیه]].

6.	کل یا کول گلکی مئن «تپه» معنیه دنه ؤ «چای» [[تۊرکی]] مئن روخؤنه بۊنه ؤ صفویه سرؤنه مئن (شاه نظرˇ فترک همرأ) ایه فتح وکت هین دؤنی کلاچای یعنی تپه ؤ رۊخؤنه.

دئبار ایندره پۊلؤرۊدبار گۊتن ؤ هسأ نی پیرآدمؤن پۊلؤرۊدبارˇ پسونده دأرن. سالانˇ سال ای رۊخؤنه رؤسۊبؤن ایه بنیشته ؤ کلاچای ای رؤسۊبؤنˇ سر بنا بۊبه.

==آب ؤ هوا==

کلاچای چۊن کاسپی دریا ؤ دامؤنی دامنهنه نزدیکی دره ؤ چافی هیسه اینˇ آب ؤ هوا همیشک معتدل ؤ گرم هیسه اینˇ رطۊبت بین 75 تا 95 درصد هیسه وارش خیلی وارنه. اؤصۊلن ورف نوارنه ولی اگر بواره سنگین وارنه. 

کلاچایˇ مئن 5 ته وا معرثفه.: گیلˇ وا، گیلˇ وا ستۊک، دشتˇ وا، کۊ وا، گرمش وا.

==رۊخؤنه‌ن==

کلاچایˇ مئن تقریبن هر پنج کیلۊمتر خطˇ کناره جی یته رۊخؤنه نئه گه ایشؤنن:

1.	پۊلؤرۊد: گیلانˇ دوومی گتˇ رۊخؤنه ؤ خۊرتاوˇ مئن مؤهم‌ترین رۊخؤنه هیسه گه «میجی کو» [[طالقان]]ˇ مئن اۊنˇ سربسه ؤ [[اشکورات]]ˇ جی هنه ؤ [[گیل‌کلایه]] جی کلاچایˇ خۊرخؤس مئن شۊنه کاسپی دریا مئن.

2.	گزافرۊد: پۊلؤرۊدˇ خۊرتاوˇ جی یته خال بۊنه ؤ کلاچایˇ مئنأجی دواره ؤ شۊنه کاسپی دریا مئن.

3.	نۊده: گزافرۊدˇ جی کۊشتره ؤ نۊده مئن (کلاچایˇ خۊرتاوˇ مئن شۊنه دریا مئن.

4.	لزرجان: نۊده رۊخؤنه جی پیلهتره ؤ کلاچایˇ خۊرتاوˇ جی شۊنه دریا آوˇ مئن.

5.	خشکرۊد: البۊرز کۊ جی هنه ؤ کلاچایˇ خۊرتاوˇ مئن شۊنه دریا مئن.

==خلک ؤ زوؤن==

کلاچایˇ خلک [[گیلک]] هیسن. گه [[گیلان]] ؤ [[مازندران]]ˇ کۊه ؤ جلگه جی مهاجرت بؤتن ؤ ایه ساکن وکتن. 

ایمرۊ کلاچایˇ مئن هیسأن کسایی گه [[لشت نشا]]، طالقان، [[لاجؤن]] ؤ اشکورات ؤ ... جی بۊمأن ؤ هیندر بۊمؤنسن. 

کلاچای جمعیت سال 90 سرشماری مئن 34167 نفر هیسه ؤ 10984 ته خانوار کلاچایˇ مئن زیونن ؤ گیلکی [[گیله مردی]] کلاچایی [[لهجه]] همرأ گب زنن.

==سربس==

[http://koota.ir/HzaOO تاریخ کلاچای - محمدرضا قربانی گیل​کلایه]

[http://koota.ir/je1Bz شهرداری کلاچای]

[http://koota.ir/XUSgD سرشماری عمومی نفوس و مسکن سال 1390]


[[رده:گیلان]]
