[[image:NetworkTopologies.png|thumb|left|فيزيکي جيگه-شناسي مئن، لابدؤنؤن چندين ؤ چند جۊرن: اۊتۊبۊسي (bus)، رۊجاىي (star)، رچي (line)، ريسه-ىي (ring) ؤ داري (tree) ؤ...]]
اينکه [[کامپيۊتري لابدؤن]]ؤنˇ مئن، [[کامپيۊتر]]ؤن چۊته کسن کسنه متصل وکن '''لابدؤن جيگه-شناسي''' ([[اينگيليسي]] مئن: Network Topology) و ىا '''شبکه تؤپؤلؤژي''' دخؤنده بۊنه. ىته شبکه طراحي ره دۊ ته اصلي پارامتره درنظر گيتن خأني: اقتصادي بؤؤن ؤ فابل اعتماد بؤؤن.<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>
دۊ را شبکه هندسه معرفي ره نئه: فيزيکي ؤ منطقي تؤپؤلؤژي.<ref>مطلب اي ساىتˇ جي گيتن بؤبه http://whatis.techtarget.com/definition/network-topology</ref> فيزيکي تؤپؤلؤژي مئن دسگا'ن کابل کشي طرحˇ همرأ کسن کسنه متصل وکتأن در صۊرتي که منطقي تؤپؤلؤژي، مسيري هيسه گه سيگنالان شبکه مئن ردؤبدل وکنن از اي گۊده به اۊ ىکي گۊده ( from node to node).

==سۊ ته لابدؤن جيگه-شناسي==
شبکه تؤپؤلؤژي ىا لابدؤن جيگه-شناسي متؤدؤنئه تؤصيف کۊنه که اي متؤدؤن شبکه فيزيکي سيم کشي ره استفاده بۊنن؛ اصلي متؤدؤن ايشؤنن:<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref>
===اۊتۊبۊسي جيگه-شناسي===
اۊتۊبۊسي (Bus) جيگه-شناسي مئن، ايستگا'نˇ مئنأ ىکته ارتباطي رچ<sup>''{سربس خأنه}''</sup> (line) نئه. هرلحظه مئن کامپيۊترؤن خالي ىکته تۊنن رچˇ سر [[دىتا]] اؤسئه بؤنن و اي زمتˇ مئن دئباخي کامپيۊترؤن خأ چؤم بزنن ؤ دىتا اؤسئه گۊدنˇ جي خۊدداري بؤنن نوىلا گنش (collision) پيش هنه.<ref>شبکه های کامپوتری. دکتر داود مقدم. انتشارات پیام نور</ref> اي تؤپؤلؤژي مئن خأ شبکه انتها ىته خاتمه-گرˇ همرأ خاتمه بيابه.<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref>

===ريسه-ىي جيگه-شناسي===
ريسه-ىي (Ring) جيگه-شناسي مئن، ريسه مۊسؤن ىکته ارتباطي کانال نئه گه اۊنˇ سر ؤ کين، کسن کسنه متصل  هيسه ؤ گلأکته نئه.<ref>شبکه های کامپوتری. دکتر داود مقدم. انتشارات پیام نور</ref> دسگا'ن هر ىکي اۊ ىکي همرأ متصل وکتأن؛ ريسه وکتأن بصلأ.<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref> اي تؤپؤلؤژي مئن '''دىتا تؤکن''' (data token) ىته مجوز هيسه کامپيۊترانˇ ره ارتباط برقرار گۊدنˇ وأسه.<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref>

===رۊجاىي جيگه-شناسي===
رۊجاىي (Star) جيگه-شناسي مئن، ايستگا'ن همه به ىکته مرکزي دسگا گلأکنن ؤ اي مرکزي دسگا هاب (hub) دخؤنده بۊنه ؤ ارتباط دسگا'ني هابˇ جي برقرار بۊنه.<ref>شبکه های کامپوتری. دکتر داود مقدم. انتشارات پیام نور</ref> به عبارتي ديگر، دسگا'ن همه همه ىته مرکزي هابˇ دؤر نأن گه تۊنن دئباخي مراکزˇ همرأ ارتباط بزنن؛ هاب شبکه مئنˇ ارتباطاته کنترل کۊنه ؤ حداقل فاصله تا هاب خأ صد متر بؤبۊن.<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref>

همچنين '''ترکيبي لابدؤن''' (hybrid network) ني نئه گه سۊ ته'ن: رۊجاىي.اۊتۊبۊسي ؤ ستاره-اي..ريسه-ىي ؤ مشي (mesh).<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref> مشي لابدؤن اجازه دنه هر کامپيۊتري ىته مستقيم اتصال بدأره اۊ ىکي کامپيۊترˇ همرأ.<ref>مطلب اي ساىتˇ جي گيتن بؤبه http://www.comptechdoc.org/independent/networking/guide/nettopology.html</ref>
امرۊزه رۊجاىي ؤ اۊتۊبۊسي جيگه-شناسي، کامپيۊتري لابدؤنانˇ مئن ويشتر کارأگىته بۊنن.<ref>مهندسي اينترنت. تأليف و گردآوري عباسعلي رضائي. اتشارات خط اول. ويراست دوم</ref>

==سربس==
{{جيرنويس}}
