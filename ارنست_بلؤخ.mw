[[File:Bundesarchiv Bild 183-27348-0008, Berlin, Ernst Bloch auf Begegnung der Geistesschaffenden.jpg|thumb|ارنست بلؤخ (۱۹۵۴) - برلين]]

'''ارنست بلؤخ''' ([[آلمانی زوانؤن|آلماني]] أجي: Ernst Bloch) (۱۸۸۵ˇ ژۊئيه ما هشتؤمˇ بيچئک؛ [[آلمان]]ˇ لۊدویگزهافئنˇ ميئن — ۱۹۷۷ˇ اۊت ما چارؤمˇ بمۊردأک؛ تؤبينگئنˇ ميئن) يته [[مارکسيسم|مارکسيستي]] فيلسۊف بۊ. 
== زيوش ==
بلؤخ آلمانˇ راين-لندˇ لۊدويگزهافنˇ ميئن بيچئه بۊبؤ، اۊن يته جۊهۊد خؤنواده تنأ زأک بۊ يؤ اينˇ پئر آلمانˇ راه-آهنˇ اداري وابينˇ ميئن کار گۊد. ارنست [[مۊنيخ]]ˇ دانشگه ميئن فلسفه ؤ روانشناسي ؤ ورتزبۊرگˇ دانشگه ميئن فلسفه ؤ سياست ؤ مۊسيقي خؤند. مۊنيخˇ دل، تئؤدؤر ليپزˇ شاگرد بۊ يؤ سالˇ ۱۹۰۸ خۊ پايان-نامه رساله-أ راجع به هاينريش ريکرت ؤ نؤکانتي-گيري بنويشت. ۱۹۱۲ برلين بۊشؤ يؤ جؤرج زيملˇ کلاسؤن-ه شرکت بؤده. اؤره جؤرج لۊکاچˇ أمرأ ريفئقأبؤ يؤ کس-کسˇ أمرأ هايدلبئرگ بۊشؤن ؤ ماکس وبر-ه ملاقات بؤدن ؤ تا ۱۹۱۴ هؤره بيسأن. بلؤخ أولي جهاني جنگˇ سرأگيتنˇ پس آلمان أجي جيويشته يؤ بۊشؤ برن (تۊيˇ سۊئيس). اؤره رؤزا لۊکزامبۊرگˇ تفکر أجي ويشته شناق پيدؤده يؤ اينˇ صلح‌خازي-ه پرستي؛ أمما أللأني مارکسيسم-ه توجه نگۊد ؤ جنگˇ تمنأبؤنˇ پسي وگرسه آلمان ؤ لايپزيکˇ دانشگه ميئن فلسفه درس بدأ.
بلؤخ برعکسˇ اۊ فيلسۊفؤني گه هيتلرˇ دؤره ميئن [[آمريکا ايجؤنأبؤ ايالتؤن|آمريکا-ه]] کۊچ بؤدن، خۊرخۊسي آلمانˇ جا وگرسه خۊرتؤيي آلمان-ه. اۊن يه-مدت اؤره بيسأ تا اينکه حزبي مواضعˇ أمرأ کلله به کلله بۊخؤرده ؤ هأنده وگرسه خۊرتؤو-ه.<ref>[http://www.javadtabatabai.org/2011/07/phanomenologie-des-geistes-1.html بحثی دربارهٔ روح و جایگاه آن در کاخ فلسفی هگل]، جواد طباطبايي وبجيگه.</ref>

==سربس==
{{جيرنويس}}

[[جرگه:مارکسيستؤن]]
[[جرگه:فيلسۊفؤن]]
[[جرگه:جۊهۊدي‌ئن]]
