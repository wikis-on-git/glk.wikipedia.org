[[پرونده:Mozilla Firefox logo 2013.svg|75px|قاب|چپ|موزيلا فایرفاکسˇ لؤگؤ]]
'''موزيلا فایرفاکس''' ([[اينگيليسي]]: Mozilla Firefox/ [[گیلکی|گيلکي]]: بلأیته لوآس) یکته [[سربسوا|سربسوا ؤ رها]] [[وبمج|وبمجه]] کی [[مۊزيلا بۊنگه|موزیلا بونگه]] جی اداره بنه. آمار گونه کی 2014 می ماهˇ مئن، ای وبمج اينترنتˇ کاربرؤنˇ جی 24/9 درصده دأشت.

ای وبمج اول [[لينۊکس]]ˇ کاربرؤنˇ مئن خأستني بو، ولی کم-کمی وختی پورکاربرد وبمجؤنˇمئن (اينترنت اکسپلورئرˇ مورسؤن) امنیتي مؤشکل نمود بوده، باخی سيستم عاملؤنˇ (ويندؤز ؤ مکينتاش) کاربرؤن ني، اي وبمجˇ کارأکشئنه سرأیتن.
موزيلا فایرفاکس یکجور وبمجه اينترنتي جيگه'نˇ مئنˇ متن ئبه، پور توندی و امنیتˇ همره. اي وبمج، Netscape قديمي شرکتˇ محصوله کی اينترنتي ابزارؤنه چاگودنˇ مئن نؤمیه. 

==ويژگي‌ئن==
اينترنت کی همه‌گير ببؤ ؤ تبليغات اونˇ مئنم راواگوده، طراحؤنˇ فکر برسه کی یکجور هنشر (صفحه) چاکونن کی کاربر نخأسته‌بؤ، واببون. ایشؤن هو هنشرؤنی ایسن کی بازون پاپ‌آپ (pop-up) دخؤنده ببؤن. وختی موزيلا پاپ-آپ-دَوَد (pop-up blocker) بيرين بمأ، اي هنشرؤن دئه منيسن کاربرؤنه اذئت بکونن.
موزيلا فایرفاکس یکته دئه ويژگي دأنه ؤ اونم اينه کی تينه چنته هنشره یکته درجیک (پنجره) مئن وابکونه (تبمجی یا tabbed browsing) ؤ هم شأنه تبؤنه [[هکشواکش|هکش-واکش]] (drag-and-drop) گودن.
اي وبمج، [[آرئسئس|آرئسئسه]] خؤرؤم خؤنه، شخصی اطلاعاته راحت پاکأکؤنه، اونˇ وامتنˇ مقرˇ مئنشأنه راحت هر وؤتیه هکش-واکش گودن، SVG ؤ CSS2 ؤ CSS3 ؤ JavaScriptˇ جی حمایت کؤنه، AJAXˇ جی‌م هیتؤ، پیله شرکتؤنˇ همره (اي-بئی ؤ یاهو ؤ گوگلˇ مورسؤن) همکاری دأنه؛ ايشؤن همه موزيلا فایرفاکسه یکته خوروم وبمج چاگوده کی هر روز ويشتر ؤ ويشتر کاربرؤن اينه خوش دأنن.
یکته پیله ويژگی فایرفاکسˇ شي اينه کی چون رها ؤ سربسوا ايسه، همه تينن اين‌ئبه چربه (Extension) بنویسن ؤ چاکونن ؤ ایتؤ هر روز یکچی دئه اينه بچربه ؤ علاوه ببون. هیتؤره کی فایرفاکس تينه هرته کاربرˇ سليقه جور عوضأبون. چربه'ن، یه پاره کمحجم و سبوک فایل ایسن. ايشؤن یه پاره کوچˇ برنامه محسوب بنن کی هرته یکجور قابلیته به فایرفاکس چربؤنئنن. 
خیلي کاربرؤن خأنن او چربه'ني گه پورطرفدار ايسن و پورتقاضا، فایرفاکسه علاوه ببون امما فایرفاکسˇنويشتنکسؤن گونن ای کار خلافˇ ايشؤنˇ هدف یعني یکته سبوک وبمجه.

==بيريني خال==
[http://www.firefox.com موزيلا فایرفاکس]
[http://www.mozilla.org موزيلا بونگه]

[[رده:وبمج]]
[[رده:فاىرفاکس]]
[[رده:اينترنت]]
[[رده:سربسوا]]
[[رده:رها برنامه]]
[[en:firefox]]
