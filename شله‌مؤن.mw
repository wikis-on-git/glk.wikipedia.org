{{الگو:شأر
|نام= شله‌مؤن
|روی‌نقشه= 
|جۊغرافيايي عرض= 
|جۊغرافيايي طۊل= 
|تصویر= 
|اندازه تصویر= 
|برچسب‌تصویر= 
|شأردار= 
|اۊستان= [[گيلان]]
|شأرستان= [[لنگؤرۊدˇ شأرستان]]
|بخش= [[کۊمله بخش]]
|مردۊم= گيلک
|رسمي نام= شلمان
|محلي نام= شله‌مؤن
|قديمي نامان= 
|شأر بؤستنˇ سال= ۱۳۴۱
|جمعيت= ۵٬۱۰۲ نفر (۱۳۹۵)<ref>https://www.amar.org.ir/english</ref>
|جمعيتˇ رشد= 
|جمعيتˇ تراکؤم=
|زوان= [[گيلکي]]
|مذهب= شيعه
|پيلئکي= 
|ارتفاع= ۵- متر
|دما ميانگين= 
|سالانه وارشˇ ميانگين= 
|جرندي رۊجانˇ تعداد=
|سؤغات= بج
|پيش‌شۊماره= ۰۱۳
|اينترنتي ساىت= 
|جمله‌خوشامد= 
|پانویس= 
}}
'''شَله‌مؤن''' ایته جه [[گیلان]]ˇ شأران، [[لنگؤرۊدˇ شأرستان]] ؤ [[اتاقورˇ بخش]]ˇ مئن ایسه.<ref>اطلس گیتاشناسی استان‌های ایران، تهران ۱۳۸۳خ.</ref>

بر اساس ۱۳۹۵ˇ سالˇ سرایشماردن، شله‌مؤنˇ جمعیت ۵٬۱۸۴ نفر بۊ.<ref name="sko.ir">http://www.sko.ir/Sarshomari1390/Shahrhaye_IRAN.xls|عنوان=نتایج سرشماری سال ۱۳۹۰ | ناشر =معاونت برنامه‌ریزی استانداری خراسان جنوبی (به نقل از مرکز آمار ایران) |تاریخ =۱۹ اردیبهشت ۱۳۹۲ |تاریخ بازبینی=۱۹ اردیبهشت ۱۳۹۲}}</ref>

شَله‌مؤن [[رۊدسر]] – [[لنگؤرۊد]]ˇ ارتباطي مسير ؤ [[گیلان]]ˇ خۊرتاوˇ دۊرۊن قرار بیگیفته. شله‌مؤن بالامحله، بيجارپشت محله، خالجير، سیدعلي کيا، قاضي محله ؤ شوره باغ (شروع باغ)ˇ محله‌ئنˇ جه تشکيل بۊبؤسته دره.

==نام==
أ شأرˇ نام أول به صۊرت شَله مؤن بۊ ؤ یعني جيگايي کي اۊنˇ مئن شَلِه (اي نؤع جه أبريشم کرم) پرورش دهده ؤ مؤن ني مکان ؤ جيگا پسوند ایسه.

==زوان ؤ مردۊم==
أ شأرˇ مردۊم [[گیلک]] ایسده ؤ اۊشانˇ زوان ني [[گیلکی]] ایسه.

== کيشاورزي ==
«بج» شله‌مؤنˇ کيشاورزي عمده محصۊل ایسه ؤ نؤغانداري ني اۊيه رؤنق خاصي دره.
شله‌مؤنˇ أراضي جه نؤع گيلانˇ جیردي (جلگه‌اي) أراضي محسۊب به کي مناسب اقليمي شرایط، خۊجير خاک ؤ فراوان آو وأسي أیه ایته خۊرۊم جيگا کیشاورزي ره ايسه ؤ اۊنˇ زمينانˇ مئن اي سري محصۊلان بج، چئی، انواع سبزي، صیفي ؤ مرکباتˇ مأنستن کشت به.
أ شأر مئن پيله وارش‌ئان شهریورˇ آخران ؤ پئیزˇ أوائل واره ؤ هأنˇ وأسي هر سال أ ماه‌ئانˇ دۊرۊن رۊخانان طغیان کۊنن کي باعث به کيشاورزي زمینان ؤ محصۊلان خسارت بيدينن.

== شله‌مؤنˇ محلي بازار ==
أ شأرˇ '''دۊشمبه بازار''' ني، ويشتر جه ده سال ایسه کي دوشمبه رۊجˇ مئن ؤ باخي گیلانˇ محلي بازاران مأنستن أ شأرˇ مرکزˇ مئن برپا به. جؤز أ بازار، شله‌مؤنˇ دائمي بازار ني جه رؤنق فراواني برخؤردار ايسه ؤ کشاورزان اي بخش جه خۊشان محصۊلان-أ مغازه‌ئانˇ جۊلؤب فرۊشده. أ بازارˇ مکان، شأرداري خيابانˇ جه اۊساده بۊبؤسته ؤ قاضي محله ورۊدي خيابان أول-أ انتقال بيافته.

== شله‌مؤنˇ دئني جيگایان ==
أ شأرˇ دئني جيگایانˇ جه شأ باغ فلات ؤ  شله‌مؤنˇ رۊخان-أ ایشاره گۊدن. هأتو ني تۊتˇ باغان ؤ بیجاران ؤ امام زاده شاه اؤلیا جه باخي أ شأرˇ دئني جيگایان ایسن.

== شله‌مؤنˇ رۊخان==
شله‌مؤنˇ رۊخان، ألبۊرزˇ کۊهان جه سرچشمه گيره ؤ کۊه ؤ جيردي جيگایانˇ جه گۊذره ؤ آخرپسي ني [[کاسپينˇ گر]]ˇ مئن فیوه.

أ رۊخان، شله‌مؤن-أ دۊ ته خۊرخۊسي ؤ خۊرتاوي منطقه مئن تقسيم-أ کۊنه. قاضي محله، سید علي کيا ؤ خالجير خۊرتاوˇ بخش، شأر مرکزي بازار، بيجارپشت محله ؤ بالا محله، خۊرخۊسˇ بخشˇ مئن نهأده. 

پيشتر ماهي گيفتن ؤ مالايي ايته جه شله‌مؤن أصلي شغلان بۊ کي هأ شله‌مؤنˇ رۊخانˇ مئن أنجام گيفتي ولي أ رۊج‌ئان، ماهيانˇ گۊنه کم-أ بؤستن ؤ فقط اي سري محدۊد ماهيانˇ جه أ رۊخانˇ مئن پیدا بده، هأنˇ وأسي دئه أ رۊخانˇ مئن گاگلف ماهي گيرده ؤ هسأ ويشتر دئه ايته تفريحي حرکت ايسه تا ايته أصلي شغل.

==شله‌مؤنˇ خشتي پۊرد ==
خشتي پۊرد، ايته جه أ شأرˇ قديمي بنایان ايسه کي شله‌مؤنˇ رۊخانˇ سر چأکۊده بۊبؤسته بۊ. أ پۊرد جه کي ظاهرا چار ته دهنه دشتي، آثاري پۊردˇ نسا ۱۰۰ متري مئن  فأنرسه به شله‌مؤنˇ فۊتبالˇ زمين بيده به.

==سربس==
