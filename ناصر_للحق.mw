{{زيوشنامه جعبه
| نام= ناصر للحق أطرۊوش
|تصویر= Zeydiah (zayydieh) Naser al haqq Tomb tower Shie Mke in Iran.JPG
|تاتايي تؤضيح= ناصر للحقˇ مقبره [[آمؤل]]ˇ مئن
|أصلي نام= ناصر للحق
|فعاليت ٚ زمينه= مذهبي، سياسي 
|مليت= [[عرب]] 
|بزارۊج= ۲۳۰ ه.ق
|بزاجيگا= [[مدينه]]
|بمردن ٚ رۊج= ۳۰۴ ه.ق
|بمردن ٚ جيگا= [[آمؤل]]
|زيوش ٚ جيگا= [[حجاز]]، [[طبرستان]]، [[رى]]، [[هۊسم]] 
}}
'''ابۊمحمدحسن بن علي بن حسن بن علي بن عمرالأشرف بن زين‌العابدين''' نؤمي '''ناصر للحق''' (۲۳۰ ه.ق. [[مدينه]] بيچئه - ۳۰۴ ه.ق. [[آمؤل]] بمۊرده) عالم، فقيه، متکلم، شاعر ؤ [[مازندران|طبرستان]]ˇ حاکم بۊ. اين-ه '''أطرۊوش''' دۊخؤندن چؤن رافع‌بن‌هرثمه شکنجه جيجا يأجي کرأبؤبۊ.
[[مازندران|طبرستان]] ؤ [[گيلان]] أجي ناصر-ه به‌عنوانˇ [[اسلام]]ˇ اولين مروجين شنأسنن. ناصر کبير ۳۰۱ ه. ق. [[سامانئن]]-ه به مرزˇ [[چالۊس]] شکست بدأ يؤ [[علويئن]]ˇ پاگه-أ رؤنق ببخشئه. <ref>تاريخ گيلان از آغاز تا پايان حکومت‌های محلی خان سالار، ناصر عظیمی، ولگ ۲۸۶، نشر فرهنگ ایلیا</ref>

==طبرستان‌ئه کۊچ==
حسن أطرۊوش، [[حسن‌بن زیدبن محمد]] (سادات حسيني، داعي کبير نؤمي) زمؤن کۊچنه طبرستان ؤ اينˇ مرگˇ پسي به‌سال ۲۷۰ ه.ق، اينˇ برأر [[مأمد بن زيد]]-ه پيوندنه. <ref>ناطق بالحق (ابۊطالب هارۊني)، ۱۳۸۷ ش، ولگ ۵۰ </ref> <ref>جنداري، ولگ ۴۶</ref> ايمه مردۊمˇ ديانت‌بخشي ويسين بۊشؤ [[خۊراسؤن]]. اؤره رافع‌بن‌هرثمه (خۊراسؤنˇ والي) احمدبن عبدالله خجستاني <ref>طبری، جلد ۹، ولگ ۶۱۲، ۶۲۱</ref> بکۊشته بؤنˇ پسي اينه بأگنئه زندؤن ؤ بنا بنأ شکنجه أجي اينه حرف بأري. گۊدره ضرباتˇ ماله ناصرˇ ايشتؤسن-ه مخل‌ؤده؛ هين وأسي اۊن به‌پس أطرۊوش -ه (اصم) شهرت پيدؤده. <ref>بخاری، ولگ ۵۳</ref><ref>ابن‌ابی‌الحدید، جلد ۱، ولگ ۳۲-۳۳</ref> <ref>ابن عنبه، ولگ ۳۰۸</ref> 
اما جاىˇ ديگر مشرۊح ايسه ناصرˇ شکنجه ؤ زندؤني به فرمؤنˇ احمدبن عبدالله خجستاني ([[نيشابۊر]]ˇ والي، ۲۶۸ ه.ق بمۊرده) أنجام بۊبؤ يؤ بنابراين حسن‌بن‌زیدˇ دؤرؤنˇ شي ايسسه؛ در هر صۊرت [[مأمدبن‌زید]]ˇ ايلجار أجي آزادأبۊنه ؤ وگردنه اينˇ پألۊ. <ref>ناطق‌بالحق، ۱۳۸۷ ش، ولگ ۵۰-۵۱</ref><ref>مُحلی، جلد ۲، ولگ ۵۶</ref> أطرۊوش به سبب فضل ؤ مرتبهٔ علميˇ بالا مؤردˇ احترامˇ اي برأرۊن (داعي کبير ؤ داعي الي الحق) بۊ امما ايشؤن‌ئه کارگزاري نگۊد ؤ بعضا علويئنˇ ميئنˇ حيساب کيتابˇ مالي ؤ يه پأره أني منصبت قضايي گردن بيته.<ref>تتميم آملي، ولگ ۶۰۴</ref><ref>ناطق‌بالحق، ۱۳۸۷ ش، ولگ ۵۰-۵۱</ref><ref>مُحلی، جلد ۲، ولگ ۶۴</ref>


== بيه‌پيشˇ ارجنين دگردش  ==
علويئنˇ شکست بۊخؤرده پس به سال ۲۸۷ ه.ق، [[مأمد بن زيد]] (داعي الي الحق) سامانئنˇ جنگ أجي جؤن به‌در نيبئنه. ناصر خۊ ايمامˇ مرگˇ پس اول سر [[دامغان]] ايمه [[ری]]-ه جيويزنه گه اۊ زمؤن [[زيديه|زيديئن]]ˇ ويسين پۊرأهميت دأشت. هي مئنه [[جستان بن وهسۊدان]] [[ديلمئن]]ˇ حاکم گه خلفا ؤ سامانئنˇ تجسن أجي،  [[طبرستان]]ˇ دله بترسئه‌ايسأبۊ؛ ناصر-ه دۊخؤنه گيل ؤ ديلمˇ سامؤن ؤ ناصر-ه ايتؤ پيش نئنه گه اۊن-ه بال بزنه تأ علويئنˇ پاگه-أ دۊوارده احيأ ؤ کس‌به‌کس سامانئنˇ تهديد-ه اۊ سامؤن مرتفع بکۊنن ؤ ناصر أني اي پيشبنأک-ه تنأگينه. <ref>[http://www.example.org هبوط قدرت از کوهستان به جلگه/ بخش دوم؛ ناصر عظيمي]، [[ورگ (اينترنتي جيگه)|ورگ]]ˇ وبجيگه</ref>

==سربس==
{{جيرنويس}}

[[جرگه:سياستمدارؤن]]
[[جرگه:مۊسلمين]]
