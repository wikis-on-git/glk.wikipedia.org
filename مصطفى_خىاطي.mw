[[File:Mustapha-alice.jpg|thumb|[[آليس بئکئرهؤ]] ؤ [[مصطفى خىاطي]] - ۱۹۶۶ ميلادي]]
'''مصطفى عمر خىاطي''' ىکته [[تۊنس|تۊنسي]] نيويشتنکس ؤ کۊنۊشگر ؤ مؤورخ ايسه. 

==زيندگي==
خىاطي، [[سيتۊاسيۊنيسم|سيتۊاسيۊنيسمˇ بىنألملل]]ˇ مئن ىکته أصلي عؤضو بۊ کي بازۊن چۊن حس گۊد وظيفه دأنه خۊ زۊر ؤ تؤنشه بنئه فلسطينˇ رهاىي وأسي، سيتۊاسيۊنيستؤنˇ جي استعفا بدأ.

==سيتۊاسيۊنيستˇ بىنلملل==
وختي گه خىاطي استراسبۊرگˇ مئن دانشجۊ بۊ، سيتۊاسيۊنيستؤنˇ نشريه' جي، راؤل ونئگئمˇ بنويشته'نأ جي اينˇ همرأ آشنا بنه. چن سور بازۊن، اين ؤ اينˇ رفيقؤن وختي ويشتر اۊشؤنˇ نشريه شماره'نه بۊخؤندن، خۊ رفيقؤنˇ همرأ تصميم بىتن خۊشؤنˇ دانشگا جامعه-شناسي اۊسته، [[آبراهام مۊل]]ˇ سر ىکته عمليات انجؤم بدئن. آبراهام مۊل کسي بۊ کي خئلي [[ساىبرنتيک]]ˇ جي دفاع گۊد. ايشؤنخأستن اينˇ کؤنفرانسه کي ۱۹۶۵ ميلادي، مارس، استراسبۊرگˇ مئن بنئه بهم دکالن. ايتؤ بۊ کي مؤکاتبه' جي، [[گي دؤبؤر]]ˇ همرأ هماهنگ بۊدن ؤ ىکته تراکئت بنويشتن، "آؤلاکۊ ويترينˇ مئن" ؤ واتينأدأن. اي تراکئت باعث بۊبؤ اي دانشجؤن أول هيتؤ بازين رسمي بۊبۊن [[سيتۊاسيۊنيسم|سيتۊاسيۊنيست]]. ايشؤن پيشتر [[۱۵۳۹ گيلکي|۱۵۳۹]]، "الجزاىر ؤ باخي کشورؤنˇ انقلابئنه خطاب"ˇ وؤته پخشأگۊده بؤن.<ref>[http://www.behrouzsafdari.com/?p=538 بگۊبشتؤ مصطفى خىاطي همرأ (ژرار برئبي)]. ۲۰۱۴، ژۊيه ۴. وگردؤن: بهرۊز صفدري.</ref>


==وؤت==
الجزاىر ؤ باخي کشورؤنˇ انقلابئنه خطاب (۱۹۶۵ ميلادي | [[۱۵۳۹ گيلکي|۱۵۳۹]])<ref>Mustapha Khayati. [http://www.notbored.org/algeria.html Address to Revolutionaries of Algeria and all other Countries]. Published clandestinely in Algeria as a pamphlet, July 1965.</ref>
*طبقاتي جنگ، الجزاىرˇ مئن (۱۹۶۶ ميلادي | [[۱۵۴۰ گيلکي|۱۵۴۰]])<ref> Mustapha Khayati. [http://www.notbored.org/class-struggles.html Class Struggles in Algeria]. December 1965.</ref> ([[گي دؤبؤر]]ˇ همرأ<ref>[http://www.behrouzsafdari.com/?p=538 بگۊبشتؤ مصطفى خىاطي همرأ (ژرار برئبي)]. ۲۰۱۴، ژۊيه ۴. وگردؤن: بهرۊز صفدري.</ref>)
*دأنيئل گرينˇ ألجزاىر (۱۹۶۶ ميلادي | [[۱۵۴۰ گيلکي|۱۵۴۰]])<ref> Mustapha Khayati. [http://www.notbored.org/guerin.html The Algeria of Daniel Guerin]. Internationale Situationniste #10 March 1966.</ref>
*أسير  کلمه'ن: پيشاشۊ ىکته سيتۊاسيۊنيستي فرهنگنامه به (۱۹۶۶ ميلادي | [[۱۵۴۰ گيلکي|۱۵۴۰]])<ref> [http://www.bopsecrets.org/SI/10.captivewords.htm CAPTIVE WORDS; Preface to a Situationist Dictionary].</ref>
*راجه به دانشجۊىي زيندگي سۊتالي (۱۹۶۶ ميلادي | [[۱۵۴۰ گيلکي|۱۵۴۰]])<ref>  مصطفى خیاطی. [http://www.behrouzsafdari.com/?p=1069 درباره‌ی فقر و فلاکت در محیط دانشجویی]. وگردؤن: بهرۊز صفدري.</ref>
*ده رۊزي گه دانشگا' دپرکؤنئه (۱۹۶۷ ميلادي | [[۱۵۴۱ گيلکي|۱۵۴۱]])

===راجه به دانشجۊىي زيندگي سۊتالي===
سال ۱۹۶۶ ميلادي نؤوامبر، وختي گه [[استراسبۊرگˇ دانشگا]] دانشجؤن، خۊشؤنˇ دانشجۊىي اتحاديه' راتؤدأن، سيتۊاسيۊنيستؤنˇ جي بخأستن کي استراسبۊرگˇ دانشگا نقد گۊدنˇ مئن ايشؤنه ىاور بدئن ؤ ايتؤ بۊبؤ کي '''راجه به دانشجۊىي زيندگي سۊتالي''' بنويشته بۊبؤ. هلئه هيچي نۊبؤ دانشجؤن تۊنداتۊند بۊشؤن ؤ اي جؤزوه' تحصيلي کۊمک هزينه'نأ جي ۱۰,۰۰۰ ته تکثير بۊدن ؤ ىکته جشنˇ مئن کي تازه تحصيلي سالˇ وأسي بىته بۊبؤ بۊ پخشأگۊدن.<ref>Vague, Tom (1997). Anarchy in the Uk: the Angry Brigade. Stirling: AK Press. pp. 13–14.</ref>

وختي سال ۱۹۶۸ ميلادي اۊرۊپا مئن مى ۶۸ جۊمبش پيش بمأ، [[گي دؤبؤر]]ˇ (ىکته دئه سيتۊاسيۊنيست) '''[[تماشا جامعه (کتاب)|تماشا جامعه]]''' کتاب ؤ خىاطي '''راجه به دانشجۊىي زيندگي سۊتالي''' کتاب أجي نقلˇقؤل دؤجين گۊدن ؤ پاريس ؤ ىپاره ديگه شهرؤنˇ ديوارؤنˇ سر نيويشتن. <ref>René Viénet (1968). [http://www.cddc.vt.edu/sionline/si/enrages.html Enragés and Situationists in the Occupations Movement]. (Translated by Loren Goldner and Paul Sieveking, New York: Autonomedia, 1992), sec.1</ref>

==سيتۊاسيۊنيستؤنˇ جي سيوا بؤن==
خىاطي سال ۱۹۶۹ ميلادي ([[۱۵۴۳ گيلکي|۱۵۴۳]] کۊرچ ما ۲۶) سيتۊاسيۊنيستؤنأ جي سيوا بۊبؤ ؤ خۊ استعفانامه مئن بنويشته کي بئتر دؤنه بۊشۊن عربي ملتؤنˇ انقلابي دپرکؤنˇ مئن حقسأى بۊکۊنه.<ref> [http://www.cddc.vt.edu/sionline/si/khayati.html مصطفى خىاطي استعفانامه]. ([[اينگيليسي]] وگردؤن)</ref>


==ويشتر بۊخؤنين==
*[http://www.behrouzsafdari.com/?p=538 بگۊبشتؤ مصطفى خىاطي همرأ (ژرار برئبي)]. ۲۰۱۴، ژۊيه ۴. وگردؤن: بهرۊز صفدري.
*[http://www.notbored.org/khayati.html مصطفى خىاطي بنويشته'ن] (اۊشؤني کي [[اينگيليسي|اينگيليسئه]] وگردؤنئه بۊبؤن)

==سربس==


[[category:تۊنسي نيويشتنکسؤن]]
[[category:سيتۊاسيۊنيستؤن]]
[[category:تۊنسˇ کؤمؤنيستؤن]]
[[category:تۊنسˇ فيلسۊفؤن]]
[[category:کؤمؤنيست فيلسۊفؤن]]
