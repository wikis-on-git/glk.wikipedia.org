[[پرونده:Chicago 1930.jpg|بندانگشتی|شیکاگو ۱۹۳۰ تاتایی]]

'''شیکاگو ۱۹۳۰''' ایتا [[ویدیویی بازی]] و اونه سبک [[استراتژیک]] ایسه و کامپیوتر واستی سال ۲۰۰۳ میلادی (۱۵۷۷ گیلکی) چاگوده بوبوسته و اونه موضوع واگرده به [[آمریکا]] ، شهر [[شیکاگو]] سال ۱۹۳۰ مئن. ایتا روایت ایسه جه [[مافیا]] گانگستران، او دوران مئن. اَ بازیه شرکتان Spellbound Entertainment و 
Wanadoo  Edition چاگوده و اوسی بوگودید بازار مئن.

== بازی داستان==
اَ بازی دو بخش سیوا امره چاگوده بوبوسته. اولی بخش واگرده به سال ۱۹۲۸ که شوما تَنید ایتا [[مافیایی باند]] امره شهر [[شیکاگو]] بازی بوکونید. شِمی [[مافیایی باند]] رییس نام، دون فالکُن  ایسه که شیمه ره شرارت و خون فوگودن واستی دستور فَده. شوما ایتا کاراکتر امره که جک بِرِتو نام دَره، بازی کونید و شِمی وظیفه هنه که شِمی دوشمنانَ که پولیس و [[اف بی آی]] و ایتا ایرلندی [[مافیایی باند]]   شهر [[شیکاگو]]  مئن ایسه،  فوتورکید و شهر مئن شِمی قوردتَ پورتر بوکونید. علاوه بر آن، اَ بازی گروهی ایسه و پنج کَسَ امره شِمی ماموریتَ تومانه کونید. و هتویی تَنید ایتا کوچی گروه گانگستران جه دوجین بوکونید. هَن ویژگی دومی بخش مئن که کرا پولیس نقشَ بازی کونید وجود دَره. سال ۱۹۳۰ وختی دون فالکُن خو پیله جنایتان امره، شهر [[شیکاگو]] مئن پیله تری کونه. [[اف بی آی]] وارد بازی به و شوما اَ وختی ایسه که ایتا مامور [[اف بی آی]] که اونه نام ادوارد نَش ایسه، بازیه سرا گیرید. و شِمی وظیفه هَن ایسه که دون فالکُن و اونه مرداکانَ دستگیر و میله‌ٰن پوشت اوسی بوکونید. و بازی دستگیری دون فالکُن و  جک بِرِتو امره تومانه به.

==پیله کسان بازی مئن==
*'''دون فالکُن''': [[مافیایی باند]] رییس، شهر [[شیکاگو]] مئن ایسه. و ایتا ازازیل ایسه. اگه شوما،  مافیایی بخشَ کرا بازی کونید. شِمی دوشمنانَ خشونت اَمره دورسانید. و هتویی دون فالکُنَ کاراکتر، جه  [[آل کاپون]]  شخصیت رو رخشن گیفتن امره چاگوده بوبوسته ، که هو زماته مئن، دهه سی میلادی مئن ایتا پیله گانگستر بو.

*'''جک بِرِتو''': دون فالکُنَ یاور ایسه و اولی بخش مئن شوما اونه امره کرا بازی کونید. و دومی بخش، ایپچی شِمی یاور ایسه و دون فالکُنَ خیانت کونه. ولی با اَ حال باید بِشه میله‌ٰن پوشت . چون که  دو تا جه خو دوشمنانِ بوکوشته، که اوشانه نام '''هَنک اونیل''' و '''دَن دی دوگرتی''' بو. 

* '''ادوارد نَش''': دومی بخش بازی مین وارد بوبوسته و ایتا [[اف بی آی]] مامور ایسه. اَ کاراکتر، اونه نام و نیشان جه ایتا مامور که [[الیوت نِس]] نام بو فگیفته بوبوسته.

* '''اف بی آی سرکرده''': که بخش دوم مئن، شِمی رییس ایسه و کرا شِمی ره دستور فده.

* '''شهر دادستان، دَن دی دوگرتی''': دون فالکُن اونه بدوزده و اونه جه بازجویی بوگوده. و بعد دستورِ اونه کوشتنَ فدا.

* '''هَنک اونیل''': ایتا ایرلندی گانگستر ایسه و دون فالکُنِ دوشمن بو و اولی بخش بازی مئن،  دون فالکُن اونه کوشه<ref>اینگلیسی ویکی پدیا</ref>

[[پرونده:Chicago1930 pic3.jpg|بندانگشتی|شوما تا پنج کسَ ، تَنید بازی مئن دوجین بوکونید]]

==بازی ویژگی==
شوما تَنید اَ بازی مئن هم گانگستر و هم پولیس بِبید. و ایتا گروه پنج نفره امره که موختلفه ویژگی دَرید، مناطق متفاوت مئن، بازیه  دونبال بوکونید. اکشن حرکات مئن، اَ بازی ایتا ویژگی دَره که تَنید حرکاتَ آهسته بوکونید. گرافیک اَ بازی  و اونه سو خوجیر ایسه و پور شباهت، [[شیکاگو]] دهه سی مئن دَره. مصنوعی هوش اَ بازی پیشرفته ایسه و شِمی دوشمان تَنید موختلفه جاجیگاه مئن خوجیر واکنش نیشان بدید.<ref>http://uk.ign.com/games/chicago-1930/pc-639738</ref>


==جیر بنیویشته==
<references/>

[[رده:تیکنولوژی]]
[[رده:ویدیویی بازی]]
