[[پرونده:Chicago 1930.jpg|بندانگشتی|شيكاگو ۱۹۳۰ تاتايی]]

'''شيكاگو ۱۹۳۰''' ايتا [[ويديويی بازی]] و اونه سبك [[استراتژيك]] ايسه و كامپيوتر واستی سال ۲۰۰۳ ميلادی (۱۵۷۷ گيلكی) چاگوده بوبوسته و اونه موضوع واگرده به [[آمریکا]] ، شهر [[شيكاگو]] سال ۱۹۳۰ مئن. ايتا روايت ايسه جه [[مافيا]] گانگستران، او دوران مئن. اَ بازيه شركتان Spellbound Entertainment و 
Wanadoo  Edition چاگوده و اوسی بوگوديد بازار مئن.

== بازي داستان==
اَ بازی دو بخش سيوا امره چاگوده بوبوسته. اولی بخش واگرده به سال ۱۹۲۸ كه شوما تَنيد ايتا [[مافيايی باند]] امره شهر [[شيكاگو]] بازی بوكونيد. شِمی [[مافيايی باند]] رييس نام، دون فالكُن  ايسه كه شيمه ره شرارت و خون فوگودن واستی دستور فَده. شوما ايتا كاراكتر امره كه جك بِرِتو نام دَره، بازی كونيد و شِمی وظيفه هنه كه شِمی دوشمنانَ كه پوليس و [[اف بی آی]] و ايتا ايرلندی [[مافيايی باند]]   شهر [[شيكاگو]]  مئن ايسه،  فوتوركيد و شهر مئن شِمی قوردتَ پورتر بوكونيد. علاوه بر آن، اَ بازی گروهی ايسه و پنج كَسَ امره شِمی ماموريتَ تومانه كونيد. و هتويی تَنيد ايتا كوچی گروه گانگستران جه دوجين بوكونيد. هَن ويژگی دومی بخش مئن كه كرا پوليس نقشَ بازی كونيد وجود دَره. سال ۱۹۳۰ وختی دون فالكُن خو پيله جنايتان امره، شهر [[شيكاگو]] مئن پيله تری كونه. [[اف بی آی]] وارد بازی به و شوما اَ وختی ايسه كه ايتا مامور [[اف بی آی]] كه اونه نام ادوارد نَش ايسه، بازيه سرا گيريد. و شِمی وظيفه هَن ايسه كه دون فالكُن و اونه مرداكانَ دستگير و ميله‌ٰن پوشت اوسی بوكونيد. و بازی دستگيری دون فالكُن و  جك بِرِتو امره تومانه به.

==پيله كسان بازی مئن==
*'''دون فالكُن''': [[مافيايی باند]] رييس، شهر [[شيكاگو]] مئن ايسه. و ايتا ازازيل ايسه. اگه شوما،  مافيايی بخشَ كرا بازی كونيد. شِمي دوشمنانَ خشونت اَمره دورسانيد. و هتويی دون فالكُنَ كاراكتر، جه  [[آل كاپون]]  شخصيت رو رخشن گيفتن امره چاگوده بوبوسته ، كه هو زماته مئن، دهه سی ميلادی مئن ايتا پيله گانگستر بو.

*'''جك بِرِتو''': دون فالكُنَ ياور ايسه و اولی بخش مئن شوما اونه امره كرا بازی كونيد. و دومی بخش، ايپچی شِمی ياور ايسه و دون فالكُنَ خيانت كونه. ولی با اَ حال بايد بِشه ميله‌ٰن پوشت . چون كه  دو تا جه خو دوشمنانِ بوكوشته، كه اوشانه نام '''هَنك اونيل''' و '''دَن دی دوگرتی''' بو. 

* '''ادوارد نَش''': دومی بخش بازی مين وارد بوبوسته و ايتا [[اف بی آی]] مامور ايسه. اَ كاراكتر، اونه نام و نيشان جه ايتا مامور كه [[اليوت نِس]] نام بو فگيفته بوبوسته.

* '''اف بی آی سركرده''': كه بخش دوم مئن، شِمی رييس ايسه و كرا شِمی ره دستور فده.

* '''شهر دادستان، دَن دی دوگرتی''': دون فالكُن اونه بدوزده و اونه جه بازجويی بوگوده. و بعد دستورِ اونه كوشتنَ فدا.

* '''هَنك اونيل''': ايتا ايرلندی گانگستر ايسه و دون فالكُنِ دوشمن بو و اولی بخش بازی مئن،  دون فالكُن اونه كوشه<ref>اينگليسی ويكی پديا</ref>

[[پرونده:Chicago1930 pic3.jpg|بندانگشتی|شوما تا پنج كسَ ، تَنيد بازی مئن دوجين بوكونيد]]

==بازي ويژگي==
شوما تَنيد اَ بازی مئن هم گانگستر و هم پوليس بِبيد. و ايتا گروه پنج نفره امره كه موختلفه ويژگی دَريد، مناطق متفاوت مئن، بازيه  دونبال بوكونيد. اكشن حركات مئن، اَ بازی ايتا ويژگی دَره كه تَنيد حركاتَ آهسته بوكونيد. گرافيك اَ بازی  و اونه سو خوجير ايسه و پور شباهت، [[شيكاگو]] دهه سی مئن دَره. مصنوعی هوش اَ بازی پيشرفته ايسه و شِمی دوشمان تَنيد موختلفه جاجيگاه مئن خوجير واكنش نيشان بديد.<ref>http://uk.ign.com/games/chicago-1930/pc-639738</ref>


==جير بنيويشته==
<references/>

[[رده:تیکنولوژی]]
[[رده:ويديويی بازی]]
