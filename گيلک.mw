گیلکان کاسپیأنه گر نسا (جنوب) طرف زیندگی کونیدی. گیلکانˇ جاجیگا، جأ خۊرخۊس تا [[تالش|تالشؤن]]ˇ سامانه و جأ خۊرتاو تا چالوس ؤ دو تأ اؤستانˇ [[گیلان]] و [[مازندران]]ˇ دورون ایسأید.

گیلکان زوان [[گیلکی]] ایسه. دوارسته زمان، سه جرگه بۊد: [[گالش]] ؤ [[کلایی]] ؤ [[گيله‌مرد]].

شکی نیه کی گیل، ایتأ قؤم نام بۊ. یونانی کتابان مئن اشأنه گلای دخانده. أگه گیم گیل یاگیلک که أن کاف، نسبتˇ کافه نأ تصغیرˇ شی. اونچه کی مسلم ایسه أنه کي گیل یا گئل یا گئلای ایتأ قؤمˇ نامه کي کاسپیأنه گر کلسیا (جونوب) چافˇ مئن نیشتده ؤ هنوز ایشأنن نام ای مردومˇ سر بمانسه. وختی گیم گیلان، ان «ان» جیگا پسونده. یعنی اؤره کی گیلان زیندگی گودده.<ref>افشین پرتو. مردم سلول‌های ساختاری تاریخ‌اند. گفت‌وگو با افشین پرتو. گیله‌وا، ش ۱۲۲.</ref>

اما دومی [دیلم] کی ویشتر اشتبا واگویه به ؤ أگه بیشید محلی مردومه وارسید اونˇ دوروسه گده: دیلمان (dileman). من هأرماله نیشتأوستم هیکس بگه دئیلمان deylaman. دیل dil ایتأ کلمهٰ کی معنایˇ مشخص دأره ؤ اؤرأ گده کي مرز بو ؤ دَوَسته بؤبؤسته گاو ؤ گوسفند دأشتیدي به ؤ «ام» بولندی پسونده، هۊجۊر کی کتام ؤ ایلامˇ مئن دأریم ؤ پهلوی زوانˇ مئن هرچئه بخأده بۊلند ذکر بکوند أن پسونده چسبانده اۊنأ. پس دیلم به گؤ ؤ گوسندˇ دأشتنˇ بۊلندˇ جیگه.<ref>افشین پرتو. مردۊم سلول‌های ساختاری دئباریده. گفت‌وگو با افشین پرتو. گیله‌وا، ش ۱۲۲.</ref>

'''گیل'''، مازندرانˇ گیلکی زوانˇ مئن نی دره ؤ مازندرانی زوان، پۊر شواهدˇ وأسی،<ref>درویشعلی کولائیان. ساری و آغاز تمدن برنج در مازندران و گیلان. نشر شلفین ۱۳۸۵</ref><ref>درویشعلی کولائیان. مازندرانی و سنسکریت کلاسیک.  نشر چشمه ۱۳۸۷.</ref><ref>درویشعلی کولائیان. نگاهی نو به تاریخ مازندران باستان. نشر گیلکان.</ref><ref>درویشعلی کولائیان اینترنتی جیگه www.kulaian.com</ref> سانسکریتˇ همره ارتباطˇ مستقیم دأنه.<ref>درویشعلی کولائیان. گیل، گیلک، گیلکی. گیله‌وا. بهمن و اسفند 1390.</ref>
[[پرونده:گیلک مردأکان لیواس.jpg|left|thumb|گیلکان مردانه لیواس]]
[[پرونده:گیلک زنأکان لیواس.jpg|left|thumb|گیلکان زنانه لیواس]]

==مازندران گیلکؤن==
[[مازیار]] (کی مازندرؤنی بو ؤ ۲۱۸ تا ۲۲۵ ه.ق حوکومت گود) خو نامه‌ٰنˇ مئن به عباسی خلیفه، خوشه گیلˇ گیلان دخؤنه ؤ خلیفه نی اینه جیلˇ جیلان (گیلؤنˇ گیل؛ فارسی: گیل گیلها) دخؤند. ای اول سندی ایسه کی یک نفر خودش ؤ خو مردومه گیل دخؤند. هنوزم مازندرانˇ غربˇ کوهؤنˇ مئن، گالشؤن، جیرا (جؤلگه) دخؤنن: گیلؤن. 

[[فردؤسی]]، خو [[شاهنامه]] مئن، اؤره کی '''منوچهر'''، '''سلم''' ؤ '''تور'''ˇ جی انتقام بکشه، نویسنه: 

سپه را ز دریا به هامون کشید     ز چین دژ سوی آفریدون کشید

چو آمد به نزدیک تمیشه باز     نیا را به دیدار او بد نیاز

ز دریای گیلان چو ابر سیاه     دُمادُم به ساری رسید آن سپاه

بازین کی '''فریدون''' مازندرانˇ مردومˇ همره شنه منوچهرˇ استقبال:

به زرین ستام و به زرین کمر     به سیمین رکاب و به زرین سپر

ابا گنج و پیلان و با خواسته     پذیره شدن را بیاراسته

همه گیل مردان چو شیر یله     ابا طوق زرین و مشکین کله.

شاهنامه مئنم، فردؤسی مازندرانˇ مردومه گیل دخؤنه. 

[[نظامی گنجوی]] نی مازندرانی‌ئنه گیل دؤنس؛ خو [[اسکندرنامه]] مئن وختی گه اسکندر، ایران ؤ رومˇ سپاهˇ همره شنه اوروسؤن (روسؤن)ˇ جنگ، اینˇ پهلوانؤنه نؤم بئنه:

زریوند گیلی ز مازندران     نیال یل از کشور خاوران

'''زریوند''' نی رجز خؤندن و فأزمه گودنˇ زمت گونه:

زریوند مازندرانی منم     که بازی بود جنگ اهریمنم

زریوند چن نفره کوشنه تا بیلاخره بکوشتن شنه ؤ اسکندر ناراحت بنه:

جهاندار از آن کار شد تنگدل     که سالار گیلی درآمد به گل

[[ناصرالدین شا]] نی خو مازندرانˇ سفرنامه مئن، تبعیدی کوردؤنه ایل دخؤنه ؤ کلاردشتˇ محلی‌ئنه گیل. ایتؤ نظر هنه کی مازندران نی، دیلمˇ مورسؤن، جیگه نؤم (اسم مکان) ببون ؤ ربطی به قومیت ؤ زوان ندأره. ای سربسؤن همه اینه نشؤن دئنن کی کاسپی دریا کلسیا چافˇ مردوم (تالشؤنˇ جی تا گیلانˇ گیلکؤن تا مازندرانˇ گیلکؤن تا حتا گلستانˇ گیلکزوانؤن) یکته ریشه و بنه جی ایسن ؤ هرته خو جیگه ؤ سامؤنˇ نؤمه خو سر بنأ اما همه‌ته گیلکی گب زئنن ؤ ایشؤنˇ زوان گیلکی یا گئلئکی ایسه. پس ای دوروس نیه کی گیلانی‌ئن، گیلکی ؤ گیلک بؤنه خوشؤنˇ انحصارˇ مئن بدؤنن. 

==جیرنویس==
{{جیرنویس}}

[[جرگه:أقوام]]
[[جرگه:گیلک]]
[[جرگه:حىاتي وانويسؤن]]
