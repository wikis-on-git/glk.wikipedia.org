'''[[پيجشکي اسلام ٚ جهان ٚ مئن]]'''
[[فاىل:Ibn al-nafis page.jpg|بندانگشتی]]
طب يا پيجٚشکي يته عيلمي جنبئن ٚ جي اسلام ٚ زرين زمت، ميلادي هشتؤمي قرن ٚ جي تا ميلادي ۱۳ بؤ. منظۊر اسلامي طب ٚ جي تاريخ ٚ مئن، پيجٚشکي دؤنشي هيسه گه اسلام ٚ زرين زمت ٚ مئن تؤسئه بيأته ؤ اۊن ٚ واسطه اسلامي تمدن هيسه، اي دؤنشؤن ٚ ويشترين عربي زوؤن ئبه ظبطا به. اسلامي طب، اۊ پیجشکي دؤنشي گه باستان ٚ زمت ٚ مئن مؤجۊد بؤ-يه بپأسئه ؤ پۊر پيش شؤؤن ؤ تؤسئه هدأ.

کلاسيک-پسي زمت ٚ مئن، اسلامي طب بئترين ؤ پيشأکته ترين مؤجۊد ٚ طب دۊنيا مئن بؤ، اسلامي دؤنشمندؤن تمؤم ٚ باستاني پيجشکئن-ه کسن ٚ أمرأ تلفيق بدأن ؤ ايمه پۊر نؤهأردن ؤ پيشرفت ؤ تؤسئه اۊن ٚ مئن ايجاد بؤدن. اۊرۊپايي پيجٚشکؤن ٚ آشنايي اسلامي پيجٚشکؤن ٚ أمرأ رنساس ٚ زمت ؤ ميلادي دؤنزهؤمي قرن ٚ مئن ٚ أمرأ کلاسيک ؤ اسلامي ؤ ايمه وسطايي قرؤن ٚ طب خۊرخؤسي اۊرۊپا مئن بؤشؤ.

== تاريخي زمينئن ==
برخي نظر ٚ جي، مۊسلمؤنان ٚ توجه طب ٚ دؤنش ئبه، اسلام ٚ پيشواٰن ٚ توجه اي خۊجير دؤنش ئبه هيسه. يته حديث ٚ مئن اسلام ٚ پيغؤمبؤر ٚ جي محمد (ص)، همسنگ ٚ طب ؤ اۊن ٚ لک ديني طب تؤصيه وکته.

اسلام، پيجشکي ؤ بئداشت ٚ کللي اصۊل ٚ باره دستۊراني خۊ پيرؤؤن-ه هدأدره گه شأنئه اي دستۊران-ه يته اسلامي طب ٚ پايئن ٚ جي ياد گۊدن. اسلام ٚ پيامبر ٚ جي احاديثي ساقي، خئلي جه ناخؤشئن ؤ بئداشت ؤ… باره گه پيجشکي-ئه تين دأره نقل وکته. اي بؤگۊتئن-ه ايمه اسلامي نويساٰن تدوين بؤدن ؤ اۊشؤن ٚ سر شرح بنويشتن ؤ اي مجمۊعئن طب‌النبي نؤم ئبه مشهۊرا بؤن. شيعه مؤسلمؤنان ٚ بين، شيعئن ٚ شيشؤمي ايمام، جعفر صادق (ع) ٚ طبي گبؤن مشهۊر هيسن'''[[پيجشکي اسلام ٚ جهان ٚ مئن|...دۊمباله]]'''
