[[فاىل:Langston Hughes by Carl Van Vechten 1936.jpg|بندانگشتی|چپ|لأنگست هیۊز (تاتایي ۱۹۳۶ شي)]]

'''جیمز مرسر لأنگستن هیۊز''' ([[اينگيليسي]]: James Mercer Langston Hughes) ‏(۱۹۰۲ فوریه یکؤم جاپلین، میزۊری - ۱۹۶۷ مه ۲۲ [[نیؤیؤرک]]) شاعر ؤ قصه-نیویس ؤ نمایشنامه‌نیویس. اي آمریکایي هۊنرمند، ويشتر خۊشˇ کارؤن ئبه، [[هارلئمˇ رؤنئسانس]]ˇ مئن نؤمي ايسه.

==زيندگي==
لأنگستن هیۊز ۱۹۰۲ ميلادي فوريه يکؤم، ميزۊري ايالتˇ مئن، جاپلینˇ مئن دۊنیا بمأ ؤ هلئه زأک بۊ کي اينˇ پئر ؤ مأر کسؤن أجي سيوا بۊبؤن ؤ اينˇ پئر بۊشؤ مکزيک. تا سینزه سالگي خۊشˇ پيله مأرˇ ورجه بیسأ بأزين بۊشؤ ایلینؤیˇ ایالت کي خۊشˇ مأر ؤ اينˇ همسرˇ ورجه بیسه ؤ سراخره بۊشؤ کلیولندˇ مئن بنیشته. هیۊز خۊشˇ شعر نيويشتنه ایلینؤیˇ مئن سرأگيته.

==کارؤن==
خۊشˇ درسه تمنأگۊده پسي، یک سال مکزیکؤ مئن ؤ باني یک سال کؤلؤمبیا دانشگایˇ مئن بیسأ ؤ اي سالˇ مئن چن جۊره شؤغل دأشت؛ کۊمک‌آشپز ؤ خۊشکشۊیي کارگر ؤ گارسؤن ؤ... مۊسؤن ؤ مالایي ليواسˇ مئن کار گۊدن أجي [[اۊرۊپا]] ؤ [[آفریقا]] سفر بۊده. سال ۱۹۲۴ بۊشؤ واشینگتؤن دي.سي ؤ خۊشˇ اولي شعرˇ کتابه (The Weary Blues) سال ۱۹۲۶ بيرين هأدأ.

اینˇ اولي رؤمانه  (Not Without Laughter) هارمؤن (Harmon)ˇ طلایي نشؤنه هأیته. هیۊزˇ بنویشته'نˇ مئن سیاهؤنˇ زيندگي کي دههٔ ۲۰ تا ۶۰ آمریکایˇ مئن نیشتن، اصلˇ مؤضۊعه. چۊن هیۊز [[جأز]]ˇ مۊزيکه دیلبسته بۊ اینˇ بنوتشته'ن أني اي مۊزيک أجي پۊر تأثیر هأیته دأنه. 

هیۊزˇ اصلیترين حقسأی ؤ کۊنۊش، اي بۊ کي اۊ تعمیمؤن ؤ باورؤنه کي راجع به سیاهؤن بۊ ؤ سيفيدپۊستؤن أجي سرأگيت ؤ بأزين سیاهؤنˇ مئن أني رایج بۊ، نقد بکۊنه.

==مرگ==
لأنگستن هیۊز ۱۹۶۷ میلادي می ۲۲، سرطان أجي نیؤیؤرکˇ مئن بمرده.

==گیلکي مئن==
[[نیؤیؤرکئر (مجله)|نیؤیؤرکئر]]ˇ مئن سال ۲۰۱۶ میلادي یکته قصه چاپ بۊبؤ کي یکي دۊ ماه بأزۊن اي قصه، وگردؤنئه-بۊبؤ [[گیلکي]] ؤ [[ورگˇ وبلاگ]]ˇ مئن مؤنتشر بۊبؤ.

==سربس==

[[جرگه:اینگیلیسي نیویشتنکسؤن]]
[[جرگه:آفریقایي-تبار نیویشتنکسؤن]]
