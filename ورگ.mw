'''ورگ''' (/vərg/) ىا '''گۆرگ''' ([[اينگيليسي]]: Wolf ىا Gray Wolf، [[فارسي]]: گرگ) کي اۆنه خاکي ورگ ني دخؤنن، ىک‌جۆر [[سکسؤن]] ايسه کي [[کلسيىا آمريکا]] ؤ [[اۆراسيىا]] و شرقي و غربي آفريقا مئنˇ دۆرˇشرؤن ؤ بيىابؤنؤنˇ مئن دره. ای جؤنور خو گود (فاميل)ˇ جی پيلترين ایسه، کلؤن 43 تا 45 کيلۆگرم ؤ ملي‌ئن 36 تا 38 کيلۆگرم.

[[پرونده:V_rgon%2C_duny%C3%A4_men.png|thumb|ورگؤن، دونیا مئن]]
ورگ، [[سک|سکه]] مؤنه و اونˇ رنگ خاکستری، زرد یا قهوه‌ای (سیا مو همره قاطی) ایسسه. تسکه یا جوفت زندگی کؤنه و گاگلف بده ببؤ کی یکته خانواده یا یکته گلله همره زندگی کأ دره.
روزˇ مئن شکار کؤنه و مخصوصن سواینˇسر [[گوسند|گوسندؤن]]ˇ گللهٰ فترکنه. ورگ، پور خطرناکه و اگه خئلی وؤشتا ببون، آدمأ نی فترکنه.
ورگ، بکته [[دار|دارؤن]]ˇ بون یا لوکؤن (سولاخؤن)ˇ مئن زندگی کؤنه.

==بۆن‌شناسی==
ورگ، سۆئدي زوانˇ مئنم دره و دئبارˇ [[سۆئدي زوان]] '''وأرگهئر''' (vargher)ˇ جي هىته ببؤ ؤ اۆنم [[دئبارˇ نؤرسˇ زوان]]ˇ '''ورگر''' (vargr)ˇ جی بمأ ؤ اۆنم [[پيشاژرمني زوان]]ˇ '''وأرگأز''' (wargaz)ˇ جی هىته ببؤ ؤ اۆنم [[پيشاهندؤاۆرۆپاىي زوان]]ˇ '''وئرگ''' (werg)ˇ جی هنه.
[[ايسلندي زوان]]ˇ مئن نی ورگه '''vargur''' گۆنن. [[دانمارکي]] ؤ [[اينگيليسي]] ؤ باخي اۆرۆپاىي زوانؤنˇ مئن ني ورگˇ رامته' شأنه ىاتن.
ورگ، [[گؤرگان]] و [[هيرکاني]] نؤمؤنˇ مئن ني دره.

==باخي فرهنگؤنˇ مئن==
[[اسکانديناوي]] اؤسطۆره'نˇ مئن، ورگ (vargr ىا warg ىا varg) هۆ [[فئنرير]] ؤ اينˇ ريکه'نه (اسکؤل ؤ هاتي) اشاره کؤنه کي ورگ (گۆرگ) ایسن.

== خاکستری ورگ ==
[[پرونده:Xäk_stari_v_rg.jpg|thumb|خاکستری ورگ]]
خاکستری ورگ، یک‌ته باهوش و اجتمایی جانوره و 20تایی جرگه‌ٰنˇ مئن زندگی کؤنه و هر جرگه مئن یک‌ته طبقاتی جامعه، خوروم تنظیم ببؤره و یکته کل و یکته مادده اوشؤنه رهبری کؤنن.

=== کاسپینی ورگ ===
'''کاسپینی ورگ''' یا '''[[کاسپینˇ دریا]] ورگ''' کی گاگلف اونه قفقازی ورگم دخؤنن، یک جور ورگه کی اینˇ نسل منقرضأ بؤ دره.
کاسپینˇ دریا ورگ، خاکستری ورگؤنˇ رجˇ جی ایسسه و یک دفأ یکته منطقه مئن بده ببؤ‌ گه [[کاسپینˇ دریا]]‌ و [[سیا دریا]] مئن هننأ. هسا امما ای جانور کمیابه و ...

== ورگ-مرد ==
ورگ‌مردؤن یا اوجور کی اینگیلیسی مئن گونن: '''Werwolves''' یا '''lycanthropes'''، اساطیری آدمؤنن کی تینن ورگؤنˇ مورسؤن ببن یا هوتؤ کی آدمˇ سرمچهٰ دأنن، ورگؤنˇ کردˇکرداره بدأرن. وختی ایتؤ بنن که یک‌ته ده ورگ‌مرد ایشؤنه گاز بیته بی یا وختی گه یک نفر آدمه نفرین بوده بی. ای ورگه وأبؤن‌م وختی تفاق دککئنه کی مانگˇتؤ (مهتاب) کاملأ بؤ بی.
ورگ-مردؤن، آدمؤن و ورگؤنأ جی ویشتر زور و حس (پنج‌گانه احساسات) دأنن. چون هم ورگن و همأ‌نی آدم.

ورگ-مرد، در اصل یکته [[اوروپپا|اوروپپایی]] شخصیت ایسسه. امما ده الؤن هممه‌ته مللتؤنˇ محللی ادبیات و اوشؤˇ نقلؤنˇ مئن ورگ-مرد دره.

ورگ-مرد تا امی زمات بمأ دأنه. مؤدرنˇ زماتˇ مئن، ورگ-مردؤن، فیلمؤن و کتابؤن و تلویزیونی برنامه‌ٰنˇ مئن درن کی معمولن یک‌ته ترسناک شخصیت ایسسن.


=== واژه بون (Etymology) ===
ورگ-مرد، یکته اینگیلیسی واژه جی وارگدؤن ببؤ که اونم ایسسه: Werwolf.
وروؤلف، یکته [[قدیمی اینگیلیسی]] واژه ایسسه که دوتته واوین دأنه: '''وئر''' (wer یا were) بانی '''وولف''' (wulf).

'''وئر'''، مردأکˇ معنی‌یه دئنه. (مرد: کلˇ آدم.) ای واژه چن‌ته [[آلمانی زوانؤن]]ˇ کلمه‌ٰنˇ همره هم‌ریشه ایسسه:
[[گؤتیک]]: وئیر (wair). [[پور قدیمˇ آلمانی]]: وئر (wer). [[قدیمˇ اسکاندیناوی زوان]]: وئرر (verr).
هیتؤ، چندته [[هند و اوروپپایی]] زوانˇ مئنأ نی دره:
[[سانسکیریت]]: ویرا (vira). [[لاتین]]: ویر (vir). [[ایرلندی]]: فیر (fear). [[لیتوانی زوان]]: وایراس (vyras). که ایشؤن هممه یک‌ته معنی دأنن.

'''وولف''' (wulf) یا اوجور گه الؤن اینگیلیسی مئن گونن، وؤلف (wolf)، یعنی ورگ و گاگلفأ نی در کلل جانوره معنی دئنه.


یک نظری‌م گونه کی '''وئروؤلف''' بنه و ریشه ایتؤره کی: ورگ (warg) و بازون وِرگ (werg) و وئرؤ (wero) ، '''ورگر'''ˇ همره هم‌بنه و هم‌ریشه ایسسن و ورگر یکته [[قدیمˇ اسکاندیناوی زوان|قدیمˇ اسکاندیناوی]] واژهٰ گه اینˇ معنی بنه: سرکش و رند و قانون‌شکن و یاغی؛ ورگˇ موسؤن.<ref name="X">[http://germazope.uni-trier.de/Projects/WBB/woerterbuecher/woerterbuecher/dwb/wbgui?lemmode=lemmasearch&mode=hierarchy&textsize=600&onlist=&word=werwolf&lemid=GW17531&query_start=1&totalhits=0&textword=&locpattern=&textpattern=&lemmapattern=&verspattern=#GW17531L0 Werwolf. gebruder Grimm. Retrieved on 2005-07-06]</ref>
ورگ همچنين نام سايتي پان گيلكي به مديريت فردي به نام امين حسن پور است كه در لواي هويت گيلكي هخامنشي ستيزي ، ايجاد تفرقه بين ايرانيان و كويري خواندن مردمان جنوب البرز را سرلوحه كار خود دارد.

== جیرنویس ==
{{جیرنویس}}

[[رده:حیوؤن]]
