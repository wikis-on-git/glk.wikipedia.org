::''ديگري کاربۊردؤنˇ ويسين [[ورگ (ايبهام زۊدايي)]] بينين.''
[[File:Wolf on alert.jpg|thumb|ورگ]]
'''ورگ''' (/vərg/) ([[اينگيليسي]]: Wolf ىا Gray Wolf، [[فارسي]]: گرگ) کي اۊن-ه خاکي ورگ ني دخؤنن، ىک‌جۊر [[سک‌سؤن]] ايسه کي [[کلسيا آمريکا]] ؤ [[اۊراسيا]] و خۊرتاوي ؤ خۊرخۊسي آفريقا مئن ٚ دۊر ٚ شرؤن ؤ بيىابانان ٚ مئن دره. أ جانور خۊ گۊد (فاميل) مئن پيله‌ترين ایسه، کلؤن ۴۳ تا ۴۵ کيلۊگرم ؤ ملي‌ئن ۳۶ تا ۳۸ کيلۊگرم.


ورگ، [[سک|سک-ه]] مأنه و اۊن ٚ رنگ خاکستري، زرد یا قهوه‌اي (سیا مۊ أمرأ قاطي) ایسه. تسکه یا جۊفت زندگي کۊنه ؤ گاگلف بيده ببؤ کي ایته گۊده یا ايته گلله أمرأ زندگي دره.
رۊز ٚ مئن شيکار کۊنه ؤ مخصۊصن سواین ٚ سر [[گۊسند|گۊسندان]] ٚ گللهٰ فترکأنه. ورگ، پۊر خطرناکه ؤ اگه خئلي ويشتا ببه، آدم-أ ني فترکأنه.
ورگ، بکته [[دار|دارانه]] بؤن یا لۊکؤن ٚ مئن زندگي کؤنه.

==بۊن‌شناسی==
ورگ، سۊئدي زوانهٚ مئنم دره و دئبارهٚ [[سۊئدي زوان]] '''وأرگهئر''' (vargher)ˇ جا فگيته ببؤ ؤ اۊنم [[دئباره نؤرسه زوان]]ˇ '''ورگر''' (vargr)ˇ جی بؤمؤ ؤ اۊنم [[پيشاژرمني زوان]]ˇ '''وأرگأز''' (wargaz)ˇ جا فگيته ببؤ ؤ اۊنم [[پيشاهندؤاۊرۊپاىي زوان]]ˇ '''وئرگ''' (werg)ˇ جا هأنه.
[[ايسلندي زوان]]ˇ مئن نی ورگه '''vargur''' گده. [[دانمارکي]] ؤ [[اينگيليسي]] ؤ باخي اۊرۊپاىي زوانان مئن ني ورگ رامته' شأنه ىاتن.
ورگ، [[گؤرگان]] و [[هيرکاني]] نامان مئن ني دره.

==باخي فرهنگؤنˇ مئن==
[[اسکانديناوي]] اؤسطۊره'نˇ مئن، ورگ (vargr ىا warg ىا varg) هۊ [[فئنرير]] ؤ اينˇ ريکه'نه (اسکؤل ؤ هاتي) اشاره کؤنه کي ورگ (گۊرگ) ایسن.

=== ورگ-مرد ===
ورگ‌مردؤن یا اوجور کی اینگیلیسی مئن گونن: '''Werwolves''' یا '''lycanthropes'''، اساطیری آدمؤنن کی تینن ورگؤنˇ مورسؤن ببن یا هوتؤ کی آدمˇ سرمچهٰ دأنن، ورگؤنˇ کردˇکرداره بدأرن. وختی ایتؤ بنن که یک‌ته ده ورگ‌مرد ایشؤنه گاز بیته بی یا وختی گه یک نفر آدمه نفرین بوده بی. ای ورگه وأبؤن‌م وختی تفاق دککئنه کی مانگˇتؤ (مهتاب) کاملأ بؤ بی.
ورگ-مردؤن، آدمؤن و ورگؤنأ جی ویشتر زور و حس (پنج‌گانه احساسات) دأنن. چون هم ورگن و همأ‌نی آدم.

ورگ-مرد، در اصل یکته [[اوروپپا|اوروپپایی]] شخصیت ایسسه. امما ده الؤن هممه‌ته مللتؤنˇ محللی ادبیات و اوشؤˇ نقلؤنˇ مئن ورگ-مرد دره.

ورگ-مرد تا امی زمات بمأ دأنه. مؤدرنˇ زماتˇ مئن، ورگ-مردؤن، فیلمؤن و کتابؤن و تلویزیونی برنامه‌ٰنˇ مئن درن کی معمولن یک‌ته ترسناک شخصیت ایسسن.


==== واژه بون (Etymology) ====
ورگ-مرد، یکته اینگیلیسی واژه جی وارگدؤن ببؤ که اونم ایسسه: Werwolf.
وروؤلف، یکته [[قدیمی اینگیلیسی]] واژه ایسسه که دوتته واوین دأنه: '''وئر''' (wer یا were) بانی '''وولف''' (wulf).

'''وئر'''، مردأکˇ معنی‌یه دئنه. (مرد: کلˇ آدم.) ای واژه چن‌ته [[آلمانی زوانؤن]]ˇ کلمه‌ٰنˇ همره هم‌ریشه ایسسه:
[[گؤتیک]]: وئیر (wair). [[پور قدیمˇ آلمانی]]: وئر (wer). [[قدیمˇ اسکاندیناوی زوان]]: وئرر (verr).
هیتؤ، چندته [[هند و اوروپپایی]] زوانˇ مئنأ نی دره:
[[سانسکیریت]]: ویرا (vira). [[لاتین]]: ویر (vir). [[ایرلندی]]: فیر (fear). [[لیتوانی زوان]]: وایراس (vyras). که ایشؤن هممه یک‌ته معنی دأنن.

'''وولف''' (wulf) یا اوجور گه الؤن اینگیلیسی مئن گونن، وؤلف (wolf)، یعنی ورگ و گاگلفأ نی در کلل جانوره معنی دئنه.

ورگه أوستاىي مئن وئهرکا (vehrka) ؤ هأخامنشي مئن varka ؤ vrka ؤ دئباري سکاىي مئن varka ؤ پألوي زوانˇ مئن vurk ؤ gurg ؤ خارزمني مئن wryk ؤ سؤغدي مئن wyrk واگۊىه بنابۊ. اي کلمه سۊراني کۊردي مئن ني verk واگۊىه بنه.

یک نظری‌م گونه کی '''وئروؤلف''' بنه و ریشه ایتؤره کی: ورگ (warg) و بازون وِرگ (werg) و وئرؤ (wero) ، '''ورگر'''ˇ همره هم‌بنه و هم‌ریشه ایسسن و ورگر یکته [[قدیمˇ اسکاندیناوی زوان|قدیمˇ اسکاندیناوی]] واژهٰ گه اینˇ معنی بنه: سرکش و رند و قانون‌شکن و یاغی؛ ورگˇ موسؤن.<ref name="X">[http://germazope.uni-trier.de/Projects/WBB/woerterbuecher/woerterbuecher/dwb/wbgui?lemmode=lemmasearch&mode=hierarchy&textsize=۶۰۰&onlist=&word=werwolf&lemid=GW۱۷۵۳۱&query_start=۱&totalhits=۰&textword=&locpattern=&textpattern=&lemmapattern=&verspattern=#GW۱۷۵۳۱L۰ Werwolf. gebruder Grimm. Retrieved on ۲۰۰۵-۰۷-۰۶]</ref>

== خاکستری ورگ ==
[[پرونده:Xäk_stari_v_rg.jpg|thumb|طۊسي ورگ ([http://2aks.ir/%d8%b9%da%a9%d8%b3-%da%af%d8%b1%da%af/ چندته ورگˇ تاتايي])|جایگزین=]]
خاکستری ورگ، یک‌ته باهوش و اجتمایی جانوره و ۲۰تایی جرگه‌ٰنˇ مئن زندگی کؤنه و هر جرگه مئن یک‌ته طبقاتی جامعه، خوروم تنظیم ببؤره و یکته کل و یکته مادده اوشؤنه رهبری کؤنن.

== کاسپینی ورگ ==
'''کاسپینی ورگ''' یا '''[[کاسپینˇ دریا]] ورگ''' کی گاگلف اونه قفقازی ورگم دخؤنن، یک جور ورگه کی اینˇ نسل منقرضأ بؤ دره.
کاسپینˇ دریا ورگ، خاکستری ورگؤنˇ رجˇ جی ایسسه و یک دفأ یکته منطقه مئن بده ببؤ‌ گه [[کاسپینˇ دریا]]‌ و [[سیا دریا]] مئن هننأ. هسا امما ای جانور کمیابه و ...



== جیرنویس ==
{{جیرنویس}}

[[رده:حیوؤن]]
