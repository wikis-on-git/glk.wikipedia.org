#تغییر_مسیر [[تجاسپی كوگا]]
'''تجاسپی''' ( '''تج: تيز رو''') ايتا سلسله بيد كه قرنˇ  هفتم تا نيمه دوم قرنˇ نهم [[ رشت]] مئن حكومت بوگوديد. ولي اوشان بيشتر جه اميرˇ  [[بيه پس]] كه [[اسحاقی كوگا]] بو، دوده و جير دست بئساييد.  جه اوشانه  پيله كس [[امير محمد تجاسپی رشتي]] بو كه [[موغولانˇ  فوتورك گيلان مئن]](607 ه)، [[ اولجايتو]] دوره،    [[امير دباج فومنی]] ياور بو و [[ركابزن]] تولمˇ  چكنه  امره بِتَنستيد موغولانˇ  فوتوركيد و اوشانه حشر و مايه دارَ دورسانيد.<ref>نامها و نامداران گيلان- جهانگير سرتيپ پور- نشر گيلكان 1370</ref> 

دو تا پيله ايتفاق اوشان دوره مئن دَكفته، كه  ايتا موغولˇ  فوتورك و اويتا كله گيفتن [[امير كيايی سادات]] امره بيه پيش ( گيلان خورتاب) مئن.
آخری كسی كه اَ كوگا مئن چكنه بوبوسته، [[امير محمد]] بو كه به [[فومن]] فوتوركسته ولی [[امير علاءالدين]] جه دشكن بوخورده و خو كارا تومانه بوسته بيده. [[گيلان]] جه جيويشته و [[شيروان]] بوشو. و هتويی اوشان قودرت [[رشت]]  مئن فوگورده و [[رشت]]، [[اسحاقوند كوگا]] دَكفته.

==تجاسپی چكنه‌ٰن==
*شرف الدوله (652)
*اميره محمد (705)
* شرف الدوله (730)
* اميره محمد (765)
*اميره فلك الدين بن اميره محمد 
*اميره محمد بن اميره فلك الدين (؟ 792-785)
*اميره فلك الدين بن اميره محمد
*اميره محمدبن اميره فلك الدين (863)
*اميره تجاسپ <ref>فرمانروايان گيلان- ه. ل. رابينو- واگردان م.پ جكتاجي - رضا مدني- چاپ سوم 1389</ref>

==جير بينيويشته==
<references/>

[[رده:تارئخ]]
[[رده:گیلانˇ تارئخ]]
