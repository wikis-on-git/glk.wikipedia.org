'''قبل از ان که [[انزلی]] موج شكنان چاگوده ببه ، كانال مابين [[انزلی]] و [[غازيان]] مثله ایته [[خليج]] بو كه تجارتی كشتیان به منظور خاله گودن و بارگيری گودن  و يا در امان مانستن از [[دريا]] امواج و [[طوفان]] به اویه پناه اوردیدی و در اسکلان پهلو گیفتیدی و يا روی ایته [[لنگر]] ایسادی . اما دريا امواج  ، تا داخل كانالا کوبسی و به شناوران که خلیج میئن ایسابود اسیب رساندی . 

از ا رو نياز به چاگودن [[موج شكن]] احساس بوستی ودر نتيجه قرارداد ا بنای عظيم كه از شاهكاران معماری در خو نوع ایسه در سال 1313 هجری [[قمری]]  برابر 1895 [[ميلادی]]  و 1274 [[شمسی]] بين دولت [[ايران]]  و كومپانی ( چاگودن راه انزلی  - [[قزوين]] ) منعقد ببوسته . موج شكن غازيان طول  750 متر  و انزلی موج شكن 520 متر ایسه و كار ساختمان  اون در سال 1914 ميلادی  1293 شمسی  كاملاً توماما بو  .  به منظور چاگودن موج شكنان  به طول 14 كيلومتر  ایته راه اهین از كوهان [[پونل تالش]]  تا انتهای غرب [[كپورچال]] خليج  در مورداب كشيده ببو و سنگان  ، از كوهان پونل ایستخراج و پس از این که اوشانا تراشدی  به اسكله كپورچال حمل کودیدی و از اویه  كرجیان بوزرگ  امرا كه وسيله قايقان موتوری يدك بستیدی  . به موج شكنان محل چاگودن  و ایداریه بندر تخليه بوستی . موج شكنان زير نظر دو نفر [[روسی]]  مهندس به ایسمان  علی اف و [[پلاناتوف]] چاگوده ببوسته و ا بنای عظيما  تيرای  چوبی رو  كه در [[دريا]] كف  به رديف بکوبستده ، چاگوده ببوسته. از سال 1306 شمسی كه [[اداریه بندره]] تأسيسات  ، از [[شوروی]] به ايران تحويل ببوسته، [[اداره بندر و كشتيرانی]  در اونه تعمير و نگهداری ایقدام  و در سال 1314 شمسی به منظور در امان مانستن موج شكنان از امواج دريا ضربان ، مكعب های بوتونی که الان اویه نهاده در موج شكنان جلو و اطراف  قرار بداده و بعدنان دوطرف و موج شكنان زير كه خالی بو  با بوتون پوشانيده ببوسته . 

گردش روی موج شكنان وتماشا گودن منظریه  دريا  و كانال  و [[انزلی ساحل]]  و بولوار ، از اونه بوجور ، ایته خاطریه فراموش نشدنی در بيننده باقی مانه .'''





[[رده:جوغرافی]]
