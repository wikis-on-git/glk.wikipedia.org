گیله ویکیه چوتو وا راست چین بوکونم؟

گيله ويکی هنی مودير ناره؟


agar şamə xaanid şime matnə räst cin bukunid, tinid yatə az du "code" jirə, şimi matnə meen banayd:

1- <nowiki><div dir="rtl"></nowiki>

2- <nowiki>[[category:RTL]]</nowiki>

[[User:AminSanaei|AminSanaei]] 12:23, 10 March 2007 (UTC)
----

خام ایته بحث سر اگیرم. بحثی که تازه نیه. اما خودمه نظر اَنه کی سر اگیتن اَ بحث و دونبال کودن اون در گیله ویکی خیلی به نفع امه گیلک زبانانه. 
سعی کونم مثال امره پیش بشم و واضح گب بزنم. 
اولین چیزی که خوایم اون مطرح بوکونم "رسم الخطه" که کم اون رو بحث نبوسته. دانیم که اَیا اَفراد آزادید کی لاتین یا فارسی بینویسید. مثلاً هه الان صفحه اول ترکیبات همه تان لاتین ِ امره بینویشته بوبوستید. فرض بوکونید ایته کاربر بایه و همه تان عوض بوکونه. و همه تان فارسی بیبید. بعد ایته دِ بایه و ایوار ده همه لاتین بوکونه. مومکنه کار به بحث کشیده ببه و صفحه بحث مئن موشکل حل ببه. مومکنم ایسه کی اَ موشکل حالت تخریبی بیگیره. یعنی ایته کاربر ویرایشان، دیگرانه کاره به هم بزنه. دانیم کی اَشان هیچ کدام به نفع گیله ویکی نیید. در چنین وضعیتی وجود مودیر احتیاجه. مودیر تانه خو مودیریته امره اَ موشکله حل بوکونه.(اَشان همه قوانینی ایسید کی در ویکی پدیا های دیگر استفاده بید) اما چه تو؟ مودیر وا ایته جه عقایده انتخاب بوکونه و یا در حالتی بینابینی هر دو طرفه نظر ِ تأمین بوکونه. اما مودیر معیار چیسه؟ خودشه نظر؟ (کاربر چهارمی از راه فارسه کی مودیر نظراتم قوبول ناره!) بنابراین مودیر وا بر طبق قواعد و استاندارد هایی عمل بوکونه کی ویکی پدیا مئن رعایت بن. اَ استانداردان گاهی اوقات ویکی پدیا سیاستان ایسن کی امی کار هنه کی اوشانه واگردان بوکونیم و هوشانه جا استفاده  بوکونیم. گاهی اوقات نی استانداردهای زبانی ایسن. خب. هسا چی وا بوکونیم؟ امان کی استانداردهای زبانی ناریم.
 مثلاً کاربرx آیه و همه جا "واومعدوله" حذفه کونه. کاربر y آیه و ایوار ده "واو معدوله " اضافه کونه. مودیر چیه پیشنهاد کونه؟ خودشه فردی نظر؟ .گیریم  مودیر نظرم قوبول نبوست. مودیر بر اساس کو پشتوانه خو نظره اعمال کونه؟
 اگه امی زبان فارسی بو فرهنگستان ِ قواعد ِ جا استفاده کودیم. پس تکلیف زبانانی کی اهرم حکومتی نارید چی به؟<div dir="rtl">اوشان چی وا بوکونید؟  خب باری ایسه که علاقه مندان وا خوشان میان تقسیم بوکونید. 
البته الان اصلن مودیر ناریم و طبیعیه که آینده نگری کودن دَرم. گیله ویکی پایه گوذاران وا دیگرانه ترغیب بوکونید. ایته عرصه اَمن چاکونید کی شخصی نظرات و... نانتانه اونه خرابه کونه. 
می پیشنهاد اَنه کی گیله ویکی نویسان همراه دیگر علاقه مندان زبان گیلکی نشست هایی بدارید و قوانینیه برای نگارش و غیره انتخاب بوکونید. فکر کونم جای بحث هایی که نگارشه ره مطرح به همچین جلسه ای ایسه. آقای آریا پاد اَمره موافقم کی گوفتی:  به نظر من با یک فراخوان جمعی و تخصصی باید قواعد دستور زبان را جا انداخت. ولی این دید تخصصی دیگری می خواهد که باید یک مجمعی درباره آن نظر دهند 
آیا ویکی پدیا بهانه خُبی نیه اَ کارِ ره؟ 
در مورد بعدی "واژه سازی" مطرح به. چیزی کی گیلکی به شدت نیاز دَره. و شاید ایته یا دوته کاربر توانایی اَ کار ِ بدارید اما ، معقول تر انه کی گسترده دونبال ببه.
زاکانی که قرار بو از طرف بیه پس ویکی پدیا ره کار بوکونید تنبلی بوکودید یا در مواردی (به خصوص خودم) توانایی های برنامه ویسی و ... ناشتیدی. امّا اَیا باید بستری بمانه کی بیه پس هم تشویق به همکاری ببه. متأسفانه گیله ویکی بیش از حد بیه پیشه . من معتقد نیم به عمدی بودن اَ موضوع. احساس کونم با شرایطی کی بوگوفتم وجود اَ وضع طبیعی و گریز ناپذیرِ. متاسفانه اَیا گویش بیه پیش خیلی مسلطه. کار به جایی برسه که پیشنهاد های جالب ام تازه کاربرانه جا ایشنویم. خب، چه تضمینی ایسه کی اَ جور عقاید (کی البته الان به صورت ضعیف مطرح به) بعدها اَیا موسلط نبه
آیا بیه پس کاربران ترغیب به کار کودن در اَ موحیط بید؟ ایته کاربر مسلط و قویه ویکی پدیای فارسی گوفتی: ( ویکی پدیای گیلکی به صورت فعلیش اصلن جذبم نکرد. واژه هاش رو نمی فهمیدم، شاید به خاطر محل تولدم) من احساس کونم هو نادیده گرفتنی کی گا گلف شرق گیلانیان ِ به حرف آوره (و حق دارید) اَیا به صورت معکوس تانه تفاق دگنه! 
پیگیری گیله ویکی از طریق اَ جلسات باعث به در موارد واژگانی و دستوری وضع بهتر ببه. و به سمت تعادل بشه.(هر چند اَ تعادل زمانی کاملاً برقرار به کی بیه پس ِ کاربران همت به خرج بدید و خودشان ویشتر مطلب سر اَدید.) مطمئناً واژگان تلفیقی وضعیته بهتره کونید!
بهمن و اسفند گوذشته بتانستم و گروه گیلان شناسی حمایته جلب بوکونم ویکی پدیای بشناسانم. اما فقط موقعی تانیم جمعا بیم کی گیله ویکی نیویسان اَ کار ِ قوبول بدارید و اون ِ میان موشارکت بوکونید. اَ جلسات ( که قرار ِ خانه فرهنگ مئن برگزار ببه) ایته جیگایه کی همه تانید خوشان حرفان ِ درباره دستورزبان، رسم الخط و... ارائه بدید. ترکیب اَ جلسات قراره تشکیل ببه جه گیله ویکی نویسان و افراد علاقه مند به اَ موضوع  و زبان شناسان و پیگیری کنندگان مسائل زبانی گیلکی.
*موحمد رستگار اسفند ماه پیگری کودی کی آقای حسن پورِ مودیر چاکونه. اگه اَ پیگیری تا هسا نتیجه بده ،  مودیر جا خواهش کونم اَ موضوعه جدی بیگیره . اگرم کی نه،  الان زماتی ایسه کی بتانیم،  گیله ویکی بارِ موحکم دودیم. 
منتظر کاربران  نظرات ایسم.
می ناقص ِ گیلکی ره معذرت!
