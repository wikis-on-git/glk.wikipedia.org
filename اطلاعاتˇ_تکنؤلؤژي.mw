'''اطلاعاتˇ تکنؤلؤژي''' (اينگليسي مئن: '''information technology''' ىا اۊنˇ کۊتا بؤبؤر، '''آى-تي''') هنه کامپيۊتر ؤ مخابراتي تجهيزاتˇ جي کارأىره تا [[دىتا]]ٔنه ذخيره، بازىابي ؤ دسکاري بؤنه ؤ انتقال بده. آى-تي معمۊلا کسب ؤ کارˇ شي هيسه ؤ خۊ استانداردسازئنˇ همرأ که جهانˇ کسب ؤ کارˇ مئن پديد هوره، کاري کۊنه که بهره-وري ويشترابۊ.

اي اصطلاح معمۊلا خۊدي ىته مترادف، کامپيۊتر ؤ [[کامپيۊتري شبکه]]ٔ‎نˇ ره کارأىته بۊنه. آي-تي تؤزيع اطلاعاتˇ دئباخي تکنؤلؤژئ‎ن، خۊدي تلويزيؤن ؤ تله-فؤنء شامل بۊنه. صناىع آي-تي همرأ درارتباطه اۊجۊره خۊدي کامپيۊترˇ سخت-افزار، نرم-افزار، الکترؤنيک، نيمه هادئ‎ن، مخابراطي تجهيزات، مهندسي، الکترؤنيکي تجارت ؤ کامپيۊترˇ خدمات.

مسيح ميلادˇ جي ۳۰۰۰سال پيشتر، سۊمئرئ‎نˇ زمات، انسانان هۊ بىن-النهرىنˇ مئن بناتن اطلاعاتء ذخيره، بازىابي ؤ دسکاري گۊتن ؤ اۊشانء انتقال دأن ؤ پرپرئه ني تؤسعه پىدا واتن. اما بنظر رسنه آى-تي خۊ اي مدرن مفهۊمˇ همرأ اولين بار هاواردˇ مقاله مئن "Harvard Business Review" مئن، ۱۹۵۸ ميلادي سالˇ دل مؤنتشر ببئه. چاتن-کسان هارؤلد (Harold J. Leavitt) و تۊماس (Thomas L. Whisler) گب زني بؤته-بؤن گه "اي تازه تکنؤلؤژي هلأ نوأ ىته واحد تأسيس نام بدأره. آمۊ خأ اۊنه '''اينفؤرمىشن تکنؤلؤژي''' دۊخؤنيم". اي چاتن-کسان (authors) <ref>چاتنکس بر وزن چاکودنکس |  author | پيشنهاد ورگي | http://v6rg.com/?p=1584</ref> خۊ تعريفء آى-تي جي اي سۊ ته دسسه مئن درگئنتن: پردازشˇ ره تکنيک، تصميم-گيري ره آماري ؤ رياضي روشانˇ جي کارأىتن، جؤرترين تفکرˇ مرتبۀ شبيه سازي گۊتنˇ ره کامپيۊتري برنامۀنˇ کارأىنˇ را جي.


==کامپيۊترˇ تکنؤلؤژي تاريخچه==
هزاران سال دسگأن محاسباتˇ ىاوري ره کارأىته بؤبؤن. '''آنتي-کيترا''' مکانيزم (The Antikythera mechanism)، اولين ميکانيکي آنالؤگي کامپيۊتر شناخته ببئه، هۊته ني اولين ميکانيکي گيربکس.

الکترؤنيکي کامپيۊتران که رلۀن ؤ خلاءلامپانˇ جي کار کشئن، ۱۹۴۰ ميلادي اوايلˇ مئن بناتن ظاهر وکتن. ۱۹۴۱ ميلادي سالˇ مئن الکترؤميکانيک زۊس زد-تري (zus z3) تکميلابؤ ؤ جهانˇ مئن اولين کامپيۊتري بؤ گه شأست برنامه-ريزي بؤبۊ. اۊجۊر ماشيناني هيسه گه شأنه مدرن استانداردˇ همرأ خۊدي ىته کامل ماشين حساب درنظر گيتن بؤبۊ.

کؤلؤس (Colossus) اولين الکترؤنيکي ديجيتال کامپيۊتر بؤ گه دؤومي جهاني جنگˇ مئن تؤسعه پىدا واگۊت. هرچند برنامه-ريزي بؤنابؤ ولي برنامۀ خۊ ىادˇ مئن<ref>ىاد | memory | پيشنهاد ورگي | http://v6rg.com/?p=1584</ref> ذخيره نؤته-نابؤ. اولين مدرن الکترؤنيکي ديجيتال کامپيۊتر که برنامه ذخيره گۊتن-کس ني بؤ SSEM بؤ گه خۊ اولين برنامهٔ ۱۹۴۸ ميلادي جۊن-ما ۲۱ام کار توأدأ.

وختي ۱۹۴۰ ميلادي اواخر سالانˇ مئن بلˇ آزماىشگاه دل ترانزيستؤران تؤسعه پىدا واتن، کامپيۊترˇ ره ىته تازه نسل بوجۊد بۊمأ. جۊري طراحي وکته-بؤ گه تاحدزيادي انرژي مصرفء کاهش دأ.

==دىتاپاىگا==
دىتاپاىگا، ىته رچأىته-بؤبؤ تلمبار هيسه دىتأنˇ جي، که "دىتاپاىگا مديريتˇ سيستم" (DBMS)ˇ جي شأنه به اي اطلاعات رسئن. DBMS ىه سري ىکپارچه کامپۊتري نرم-افزارˇ جي تشکيل ببئه گه گۊذارنه تا کارگيران<ref>کارگير |  user | پيشنهاد ورگي | http://v6rg.com/?p=1584</ref> به ىته دىتاپاىگا ارتباط زأنˇ همرأ به خۊ چم اطلاعات و ىا کل اطلاعات برسن.

==دىتا ذخيره-سازي==
دىتا ذخيره-سازي دسگا ىته دسگا هيسه [[اطلاعات]]ˇ ضبطˇ ره. اي دسگا تونه اطلاعات، پردازش-بؤبؤ اطلاعات و ىا هر دۊ تهٔ خۊ پهلۊ بدأره.

الکترؤنيکي دىتا ذخيره-سازي، ذخيره وؤ بازىابي ره نياز به برق دأره وؤ مدرن کامپيۊترانˇ مئن کارأىته بۊنه.

==اطلاعاتˇ بازىابي==
وختي بيىيم تلمباربؤبؤ اطلاعاتي منابع مئنˇ جي، اطلاعاتي بدست بيأريم که اۊ اطلاعات مربۊط بؤبۊ به اطلاعاتي نياز، ايندر فعاليتي صۊرت گيرنه گه اي فعاليت اطلاعاتˇ بازىابي هيسه. وامۊتن تۊنه ىته گتˇدىتا جي و ىا ىته کامل وؤتي جي سرأىته بؤبۊ.

امرۊزه، تلمباربؤبؤ اطلاعاتي منابع، هۊته کيۊن-به-کيۊن اۊنˇ شۊمار جؤر شؤدره وؤ هين وأسر اطلاعاتˇ بازىابي ؤ اۊ اطلاعاتˇ مئنˇ دىتأنه وأجين گۊتن پۊر مؤهمابئه. اطلاعات تۊنه هر نؤع منبع جي وؤت<ref>وؤت |  text | پيشنهاد ورگي | http://v6rg.com/?p=1584</ref>، صؤت، تاتاىي ؤ ويدئؤ جي بؤبۊ. اطلاعاتˇ بازىابي سيستمانˇ مئنأ، پۊراستفاده-ترينˇ جي شأنه [[گۊگل]] ؤ [[ىاهۊ]] جي نام بۊردن که کارگيرانء ىاوري کۊنه تا به خۊ چم وؤتي اطلاعات ؤ صؤتي اطلاعات ؤ غيره برسن.

===دىتا بازىابي ؤ اطلاعاتˇ بازىابي تفاوؤت===
اي دۊ ته مئنأ، [[دىتا]] بازىابي ؤ [[اطلاعات]]ˇ بازىابي، خىلی تفاوؤت نئه. دىتأن مؤبهم نيىن اما اطلاعات خأ تفسير وکئه درنتيجه مؤبهمابۊنه. اۊ سيستمي که دىتا بازىابي ره طراحي ببئه نيازي ندأره گه اي ابهاماته رفع بؤنه، اما اطلاعاتˇ بازىابي سيستمˇ مئن وأ رسلا اطلاعاته مدل-سازي گۊتن تا ابهام، اطلاعاتˇ درکˇ ره، کمتر وکئه. هين وأسر دىتا بازىابي سيستمانˇ کيۊن-ديم، که اۊشانˇ مئنأ سيستمˇ کاراىي معىار سؤرعت ؤ فضا هيسه، اطلاعاتˇ بازىابي سيستمانˇ مئن، اصلي معىاران، دقت ؤ بازخواني (recall) هيسه.

==سربس==
:0. مطالب اينگليسي ويکيپدىا جي بىته ببئه.
{{جيرنويس}}
