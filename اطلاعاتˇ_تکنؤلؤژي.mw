'''اطلاعاتˇ تکنؤلؤژي''' (اينگليسي مئن: '''information technology''' ىا اۊنˇ کۊتا بؤبؤر '''آى-تي''') هنه کامپيۊتر ؤ مخابراتي تجهيزاتˇ جي کارأىره تا [[دىتا]]'نه ذخيره، بازىابي ؤ دسکاري بؤنه ؤ انتقال بده. آى-تي معمۊلا کسب ؤ کارˇ شي هيسه ؤ خۊ استانداردسازئنˇ همرأ که جهانˇ کسب ؤ کارˇ مئن پديد هوره، کاري کۊنه که بهره-وري ويشترابۊ.

اي اصطلاح معمۊلا خۊدي ىته مترادف، کامپيۊتر ؤ [[کامپيۊتري شبکه]]'نˇ ره کارىته بۊنه. آي-تي تؤزيع اطلاعاتˇ دئباخي تکنؤلؤژئنه خۊدي تلويزيؤن ؤ تلفنه ني شامل بۊنه. صناىع آي-تي همرأ درارتباطه اۊجۊره خۊدي کامپيۊترˇ سخت-افزار، نرم-افزار، الکترؤنيک، نيمه هادئن، مخابراطي تجهيزات، مهندسي، الکترؤنيکي تجارت ؤ کامپيۊترˇ خدمات.

مسيح ميلادˇ جي ۳۰۰۰سال پيشتر، سۊمئرئنˇ زماتˇ جي انسانان هۊ بىن-النهرىنˇ مئن بناتن اطلاعاته ذخيره، بازسازي ؤ دسکاري گۊتن ؤ اۊشانه انتقال دأن ؤ پرپرئه ني تؤسعه پىداتن. اما بنظر رسنه آى-تي خۊ اي مدرن مفهۊمˇ همرأ اولين بار هاواردˇ مقاله مئن "Harvard Business Review" مئن، ۱۹۵۸ ميلادي سالˇ دل مؤنتشر بؤبئه. چاتن-کسان هارؤلد (Harold J. Leavitt) و تۊماس (Thomas L. Whisler) گب زني بؤته-بؤن گه "اي تازه تکنؤلؤژي هلأ نوأ ىته واحد تأسيس نام بدأره. آمۊ خأ اۊنه '''اينفؤرمىشن تکنؤلؤژي''' دۊخؤنيم". اي چاتن-کسان (authors) خۊ تعريفه آى-تي جي اي سۊ ته دسسه مئن درگئنتن: پردازشˇ ره تکنيک، تصميم-گيري ره آماري ؤ رياضي روشانˇ جي کارأىتن، جؤرترين تفکرˇ مرتبه' شبيه سازي گۊتنˇ ره کامپيۊتري برنامه'نˇ کارأىنˇ را جي.


==کامپيۊترˇ تکنؤلؤژي تاريخچه==
هزاران سال دسگا'ن محاسباتˇ ىاوري ره کارأىته بؤبؤن. '''آنتي-کيترا''' مکانيزم (The Antikythera mechanism)، اولين ميکانيکي آنالؤگي کامپيۊتر شناخته بؤبئه، هۊته ني اولين ميکانيکي گيربکس.

الکترؤنيکي کامپيۊتران که رله'ن ؤ خلاءلامپانˇ جي کار کشئن، ۱۹۴۰ ميلادي اوايلˇ مئن بناتن ظاهر وکتن. ۱۹۴۱ ميلادي سالˇ مئن الکترؤميکانيک زۊس زد-تري (zus z3) تکميلابؤ ؤ جهانˇ مئن اولين کامپيۊتري بؤ گه شأست برنامه-ريزي بؤبۊ. اۊجۊر ماشيناني هيسه گه شأنه مدرن استانداردˇ همرأ اۊنه خۊدي ىته کامل ماشين حساب درنظر گيتن.

کؤلؤس (Colossus) اولين الکترؤنيکي ديجيتال کامپيۊتر بؤ گه دؤومي جهاني جنگˇ مئن تؤسعه پىداگۊت. هرچند برنامه-ريزي بؤنابؤ ولي برنامه' خۊ ىادˇ مئن ذخيره نؤته-نابؤ. اولين مدرن الکترؤنيکي ديجيتال کامپيۊتر که برنامه ذخيره گۊتن-کس ني بؤ SSEM بؤ گه خۊ اولين برنامه' ۱۹۴۸ ميلادي جۊن-ما ۲۱ام کار توأدأ.

وختي ۱۹۴۰ ميلادي اواخر سالانˇ مئن بلˇ آزماىشگاه دل ترانزيستؤران تؤسعه پىداتن، کامپيۊترˇ ره ىته تازه نسل بوجۊد بۊمأ. اۊن جۊري طراحي وکته-بؤ گه تاحدزيادي انرژي مصرفه کاهش دأ.

==دىتاپاىگا==
دىتاپاىگا، ىته رچأىته-بؤبؤر تلمبار هيسه دىتا'نˇ جي، که "دىتاپاىگا مديريتˇ سيستم" (DBMS)ˇ جي شأنه به اي اطلاعات رسئن. DBMS ىه سري ىکپارچه کامپۊتري نرم-افزارˇ جي تشکيل بؤبئه گه گۊذارنه تا کارگيرأکان به ىته دىتاپاىگا ارتباط زأنˇ همرأ به خۊ چم اطلاعات و ىا کل اطلاعات برسن.

==دىتا ذخيره-سازي==
دىتا ذخيره-سازي دسگا ىته دسگا هيسه [[اطلاعات]]ˇ ضبطˇ ره. اي دسگا تونه اطلاعات، پردازش بؤبؤر اطلاعات و ىا هر دۊ ته' خۊ پهلۊ بدأره.

الکترؤنيکي دىتا ذخيره-سازي، ذخيره وؤ بازىابي ره نياز به برق دأره وؤ مدرن کامپيۊترانˇ مئن کارأىته بۊنه.

==اطلاعاتˇ بازىابي==
وختي بيىيم تلمباربؤبؤر اطلاعاتي منابع مئنˇ جي، اطلاعاتي بدست بيأريم که اۊ اطلاعات مربۊط بؤبۊ به اطلاعاتي نياز، ايندر فعاليتي صۊرت گيرنه گه اي فعاليت اطلاعاتˇ بازىابي هيسه. وامۊتن تۊنه ىته گتˇدىتا جي و ىا ىته کامل وؤتي جي سرأىته بؤبۊ.

امرۊزه، تلمباربؤبؤر اطلاعاتي منابع، هۊته کيۊن-به-کيۊن اۊنˇ شۊمار جؤر شؤدره و هين وأسر اطلاعاتˇ بازىابي ؤ اۊ اطلاعاتˇ مئنˇ دىتا'نه وأجين گۊتن پۊر مؤهمابئه. اطلاعات تۊنه هر نؤع منبع جي [[وؤت]]، [[صؤت]]، [[تاتاىي]] ؤ [[ويدئؤ]] جي بؤبۊ. اطلاعاتˇ بازىابي سيستمانˇ مئنأ، پۊراستفاده-ترينˇ جي شأنه [[گۊگل]] ؤ [[ىاهۊ]] جي نام بۊردن که کارگيرأکانه ىاوري کۊنه تا به خۊ چم وؤتي اطلاعات ؤ صؤتي اطلاعات ؤ غيره برسن.

===دىتا بازىابي ؤ اطلاعاتˇ بازىابي تفاوؤت===
اي دۊ ته مئنأ، [[دىتا]] بازىابي ؤ [[اطلاعات]]ˇ بازىابي، پۊر تفاوؤت نئه. دىتا'ن مبهم نيىن اما اطلاعات خأ تفسير وکئه درنتيجه مبهمابۊنه. اۊ سيستمي که دىتا بازىابي ره طراحي بؤبئه نيازي ندأره گه اي ابهاماته رفع بؤنه، اما اطلاعاتˇ بازىابي سيستمˇ مئن وأ رسلا اطلاعاته مدل-سازي گۊتن تا ابهام، اطلاعاتˇ درکˇ ره، کمتر وکئه. هين وأسر دىتا بازىابي سيستمانˇ کيۊن-ديم، که اۊشانˇ مئنأ سيستمˇ کاراىي معىار سؤرعت ؤ فضا هيسه، اطلاعاتˇ بازىابي سيستمانˇ مئن، اصلي معىاران، دقت ؤ بازخواني (recall) هيسه.
