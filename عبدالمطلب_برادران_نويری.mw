دكتر عبدالمطلب برادران نويري متولد 13 اسفند 1320 در بندر انزلي است . او پس از پايان دوران دبيرستان در سال 1338 وارد دانشكده كشاورزي كرج شد و در همان سال موفق به ورود به دانشكده پزشكي دانشگاه تهران گرديد . در سال 1346 تز دكتراي خود را با عنوان  « درمان جراحي اولسرهاي گاسترودئودنال » ارائه داد.او پس از پايان دوران خدمت نظام در استان لرستان  وارد شبكه بهداري كشور شد و از سال 48  معاونت مديركل بهداري استان بوشهر را عهده دار بود و تا سال 1358 مشغول خدمتگذاري به مردم اين استان بود .پس از  به بندر انزلي باز گشت و در مهر ماه 1363 مطب خود را در خيابان ناصرخسرو افتتاح كرد. 

 هم اكنون تقريبا تمام خانواده هاي انزلي ، نسل به نسل و والد و فرزند بيمار ايشان بوده و هستند  و وي را عضوي از خانواده خود مي دانند ؛ بطوريکه علاوه بر مشکلات پزشکي در بسياري از زمينه هاي ديگر نيز با وي درد دل و مشاوره مي کنند. دکتر نويري در کمال فروتني و متانت در هر ساعتي از شبانه روز و بدون هيچگونه چشمداشت مادي بر بالين بيماران خويش حاضر مي شود. چهره زيبا ، اخلاق نيکو و دانش بالاي وي تسکين بخش آلام بيماران است و بسياري از آنها تنها با ديدن چهره وي احساس آرامش مي کنند..
