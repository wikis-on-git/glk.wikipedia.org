[[پرونده:Ulysses Grant 1870-1880.jpg|بندانگشتی|يوليسيس سايمن گرانت آمریکا چکنه و رئیس جومور]]
يوليسيس سايمن گرانت (1822-  1885 م ) – (1396 – 1459 گ ) آمريكا هجدهمی رئيس جومور بو. گرانت اصلی نام هيرام بو. وی 27 آوريل 1822 [[اوهايو]] مئن ايتا سوتال كوگا مئن بيچه بوبوسته. 
اونه پئر نام جئس روت گرانت و اونه مار نام حنا سيمپسون. گرانت 22 آگوست سال 1848 '''جولی دنت''' امره ازدواج بوگوده. <ref> http://faculty.css.edu/mkelsey/usgrant/granthist1.html</ref>

وی خو جوانی زمات مئن بوشو حشرومايه دار دورون و [[آمريكا - مكزيک جنگ]]  مئن خدمت 
بوگوده. و [[آمریکا داخلی جنگ ]] مئن آمريكا چكنه بوبوسته. و شا گفتن كی پيله نقش آمريكا پيروزی مئن ، جنگ دورون دَشتی. وی سال 1864 مئن، [[اُورلند عمليات]] ضد نساييئن سرا گيفته. كی ايتا خونی و چتين عمليات بو و پور كسان كوشته بوبوستيد. گرانت بِتَنسته شورشيان دشكن بده و اوشانه پايتخت، [[ريچموند]]  بنه بر (موحاصره)  و فتح بوكونه. و ژنرال [[رابرت لی]] نساييئن چكنه، ژنرال گرانت تسليم بوبوسته و [[آپوماتوكس دادگاه]] مئن دادگاهی بوبوسته.
ژنرال گرانت ايتا جوموری خا بو و خوره رياست جوموری واستی كانديد بوگوده و سال 1868 م آمريكا رئيس جومور بوبوسته و سال 1872 هنده دوجين بوبوسته. وی خو رياست جوموری مئن ، پانزدهمی لايحه ( سياهان حق رای) تصويب بوگوده گنگره مئن و سياهانا حق رای فدا. و هتويی [[كوكلاس كلان]] تشكيلات امره مقابله بوگوده و اوشانه تشكيلاتَ فوگوردانه.

==گود==
يولسيس سايمن گرانت 27 آوريل 1822، [[ اؤهايو ايالت ]] مئن پونت پيلاسانت ،  اوهايو روخان ورجا بيچه بوبوسته.<ref>http://www.biography.com/people/ulysses-s-grant-9318285</ref>
اونه پئر جئس روت گرانت ايتا دباغ و اونه مار حنا سيمپسون بو. گرانت اجداد [[اينگیليس]] و [[اسكاتلند]] شين بيد.
[[پرونده:GrantBirthplace.jpg|بندانگشتی|گرانت اَ خانه مئن بیچه بوبو]]
يوليس  واستی خوشايند نوبو خو پئر زمين سر دباغی و كشاورزی بوكونه و  اَجور كاران واستی اونه آزار گيفتی. وی اؤ زمات مئن اسبان علاقه دَشتی و خو استعدادا  اسبان سر نيشان بدأ.   1939 مئن ، گرانت پئر اونه وادار بوگوده ، [[ وست پوينت ]] (West Point) – (آمريكا حشرومايه دار آكادمی) نيويورك مئن نام نويسی بوكونه. گرچه گرانت مايل نوبو ولی اونه پئر اونه جه بخواسته حشرومايه دار دورون بيبه.<ref>http://www.britannica.com/EBchecked/topic/241766/Ulysses-S-Grant</ref>

==حشرومايه دار مئن==
گرانت وست پوينت مئن خرم كاران نوگوده و اونه فعاليت متوسط بو. وی چند بار خو ژندره ليباس دوكودن  و تاخير و سوستی واستی توبيخ بوبوسته. وست پوينت گرانت واستی جالب نوبو و دوست نشتی حشرومايه دار مئن بئسه. ولی گرانت رياضی ، زمين شناسی و سواركاری خوجير بو و همه تنا سرآمد بو. سال 1843 مئن ، گرانت فارغ التحصيل بوبوسته و اونه نمرات 21 جه 39 بو. گرانت خوشحال بو كی حشرومايه دار جه كرا شوؤندره. وی خواستی خو چهار سال  فعاليت ، حشرومايه دار مئن دئمه بنه<ref>http://www.biography.com/people/ulysses-s-grant-9318285</ref>

گرانت جنگ دورون خو توانايی و لياقت نيشان بدأ و خو خوجير و پيله كاران واستی درجه فگيفته و ستوان بوبوسته.<ref>http://www.britannica.com/EBchecked/topic/241766/Ulysses-S-Grant</ref>

آمريكا - مكزيک جنگ مئن ، گرانت خدمت بوگوده و ژنرال[[زكريا تيلور]] و بعد [[اسكات وينفيلد]] ورجا دوده و جير دست بوبوسته. و اويه ، اوشانه تاكتيكان و تواناييه ، خو چوم امره فاندرسته و شناس بوبوسته. <ref>http://www.biography.com/people/ulysses-s-grant-9318285</ref>

گرانت موخالف مكزيک جنگ بو و اَ جنگ واستی بوگوفته بو : اَ جنگ ، ايتا جه ناعادلانه ترين جنگانی ايسه كی ايتا پيله قودرت ضد ايتا بورسفته ملت راه تاواده ايسه. ولی اَ احساس امره خو كشور واستی، جنگ مئن بئسا و خدمت بوگوده و همه پيله جنگان مئن غير [[ بوئنه ويستا ]] مئن شركت بوگوده.<ref>http://faculty.css.edu/mkelsey/usgrant/granthist1.html</ref>

==داخلی جنگ==
13 آوريل 1861
وختی [[آمریکا داخلی جنگ ]] آغاز بوبوسته، گرانت خو پئر دوكان سر كرا دباغی گودی. و اَ جنگ مئن ، پاكاری جه بِتنسته حشرومايه دار چكنه و بعد رئيس جومور بيبه. و هن گرانت پيله كار زندگی مئن بو.<ref>http://faculty.css.edu/mkelsey/usgrant/facts.html</ref>

سال 1861 وختی آغازا بوسته ، خو نامَ حشرومايه دار مئن بنيويشته و هويه بو كی  موفق بوبوسته. گرانت اولين تجربه جنگ مئن ايلينويز پياده نظام بيست و يكم مئن سرهنگ بوبوسته. ولی زرتی بِتنسته جولای 1861 مئن سرتيپ بيبه. و سپتامبر مئن ميسوری صارای آفتؤ زردی (جنوب شرقی)  چكنه بوبوسته.<ref>http://www.civilwar.org/education/history/biographies/ulysses-s-grant.html</ref>

وختی جنگ چتين بوبوسته بو. گرانت تصميم بيگيفته ميسيسيپی دره خو واستی كنترل بوكونه. فوريه 1862 مئن ، گرانت [[ دونالتسون قلا]] (اينگيليسی: Fort Donelson) [[ تِنسی ]] دورون تصرف بوگوده. و اَ جنگ اولين پيله يپروزی، آمريكا ايجايی (اتحاديه –  union )  واستی بو. و جنگ  استراتژی واستی پور اهميت دَشتی.
وختی نسايئن چكنه شرايط تسليم گرانت ورجا بوگوفته. گرانت اوجا بدأ:
<br />
(... هيچ شرايطی پذيرفته نيبه. فقط نساييئن زرتی وا تسليم بئبيد..) 
و نساييئن (كنفدراسيون) هتويی تسليم بوبوستيد.<ref>http://www.cr.nps.gov/logcabin/html/usg2.html</ref>

ايتا سال بعد گرانت [[ تِنسی حشرومايه دار]]  (اينگليسی : Army of the Tennessee) چكنه بوبوسته. گرانت نساييئن (جنوبيان) امره [[شيلوه]] مئن بجنگسته. و اَ پيله جنگ مئن گرانت خو تواناييه نيشان بدأ. اَ جنگ مئن نساييئن چكنه [[آلبرت سيدنی جكسون]] كوشته بوبوسته.

===ويكسبورگ===
داخلی جنگ زمات مئن ، [[ميسيسيپی روخان]] آمريكا واستی پور اهميت دشتی و موهم ترين  اهميت اقتصادی آمريكا قاره مئن دَشتی. وختی نساييئن آمريكا جه سيوا بوبوستيد اَ روخانه بنه بر بوگوديد. خواستيد كلسياييئن ناوبری و تجارته نابود بوكونيد. [[آبراهام لینکؤن]] آمريكا رئيس جومور بوگوفته كی: ...اما وا [[ميسيسيپی روخان]] كنترل بوكونيم. هن امی كليد ايسه.<ref>http://www.nps.gov/vick/historyculture/vickkey.htm</ref>

گرانت شهر [[ويكسبورگ]] 4 ژوئيه سال 1863 مئن تصرف بوكونه . بعد انكی اونه پور زمات مئن بنه بر بوگوده بو. و بتنسته نساييئن [[ميسيسيپی روخان]] سر دشكن بده. هنه واستی بو گرانت بفمسته كی كله گيفتن مئن اونه كار سكه سو بزه.<ref>http://www.pbs.org/wgbh/americanexperience/features/general-article/grant-biography</ref>

===چاتانوگا===
بعد  [[چیکامووگا جنگ]] سپتامبر 1863 مئن ، ژنرال [[ویلیام روسکرانس]] ایجایی ( اتحادیه ) چکنه کی اونه مایه دار دورسوفته بو پس بینیشته و نساییئن چکنه [[براکستون برَگ ]]  خو حشرومایه دار امره ایتا کوله جور بوشوئید و جه او جؤر شهرا فاندرستی.<ref>http://www.historynet.com/battle-of-chattanooga</ref>
[[پرونده:Battle of Missionary Ridge McCormick Harvesting.jpg |بندانگشتی|کلسیا خلابران میسوری ریج مئن ، نساییئن فوتورکستید]]

[[آبراهام لینکؤن]] وختی بیده نساییئن موفق بوبوستید آمریکا مایه دار [[چیکامووگا جنگ]] دورون دشکن بیدید ،  و کارتوشکه بوخورده ژنرال گرانت کی [[ميسيسيپی روخان]]  سر ایسا بو دستور فدا اوشانه فوتورکه . گرانت زرتی ژنرال روسکرانسه دیمه بنا و ژنرال [[جرج توماس]] اونه جا سر باورده.  و ایتا موهندس بنام ژنرال [[ویلیام اسمیت]] اوسی بوگوده تا چاتانوگا مئن و جنگ واسی آوانگاره بیگیره.<ref>http://militaryhistory.about.com/od/civilwar/p/chattanooga.htm</ref>

24 نوامبر 1863 مئن وختی جنگ شروع بوبوسته شوروم بیگیفته کی بعد تومام روج مئن کول جور شوروم پورتر بوبوسته و هنه واستی بو کی اَ کله گیفتن ««ابرانه بوجور تر»» نام بیگیفته.
25  نوامبر 1863 مئن  ژنرال [[جرج توماس]] خو خلابران امره نساییئن کی خوشانه کله بسته مئن میسیونری ریج (اینگلیسی: Missionary Ridge ) دورون ایسابید فوتورکستید و نساییئن اَ جور پیله فوتورکه رافا نیبید. 28 نوامبر ، کلسیا مایه دار تام بزا و جوخوسی [[تِنِسی روخان]] جا بجیر بوموئید و دوشمنه غافل تاوادید و بِتَنستید (اینگیلیسی: Brown's Ferry) تصرف بوکونید و خوشانه راغه (مسیر) فوتورک و تدارکات و آوانگاره گیفتن واستی وا بوگودید. 
<ref>http://www.battlesforchattanooga.com/open.html</ref>

گرانت و توماس تسکه دیل بید و شک و تردید امره خط مقدمه جنگه میسیونری ریج (اینگلیسی: Missionary Ridge ) مئن فندرستید. [[براکستون برَگ ]]  نساییئن چکنه ایتا جیجا اوساده ونَنِستی چی بوکونه و  اونه خلابران جیویشتید. و خوره فرسانه دالتون ، جورجیا مئن و اویه هچین تلاش بوگوده خو خلابران جما کونه ولی اوشانه روحیه بجیر ترین سطح فرسه بو. <ref>http://www.historynet.com/battle-of-chattanooga</ref>

[[چاتانوگا جنگ]] گرانت واستی آخرین بار بو کی آمریکا آفتوزردی (غرب) مئن بجنگسته.  بعد اَ جنگ وختی بهار فرسه گرانت بوشو آمریکا خورتاب (شرق) و اویه بو کی ژنرال [[رابرت لی]] امره کله گیفته.<ref>  http://militaryhistory.about.com/od/civilwar/p/chattanooga.htm</ref>

[[پرونده:GenUSGrant.jpg|بندانگشتی|ژنرال گرانت ، آمریکا چکنه]]
==حشرومايه دار چكنه==
بعد [[گیتزی برگ]] ، [[آبراهام لینکؤن]] ژنرال [[جورج مید]] کی نسایینه اَ جنگ دورون دشکنه بو دیمه بنا و اونه جا سر ژنرال گرانتِ آمریکا چکنه منصوب بوگوده.

گرانت ، ژنرال شرمن دستور فدا کی نساییئن صارای فوسینه و خودش [[پوتومک مایه دار]] (اینگیلیسی: Army of the Potomac) امره ، فوتورکسته کلسیا ویرجینیا مایه دار 
(اینگیلیسی: Army of Northern Virgini )  کی اوشانه چکنه  ژنرال [[رابرت لی]] بو.<ref>http://www.americancivilwar.com/north/grant.html</ref>

[[آبراهام لینکؤن]]  ، ژنرال گرانت امره پیروزی جنگ واستی  نقشا فوگودید کی زرتی بِتنید اَ جنگا تومام بوکونید اوشان تصمیم بیگیفتید نسایین راه آهن خطوط دورسانید و اوشانه تأسیسات و اقتصادِ نابود بوکونید.  ژنرال شرمن فوتورکسته آتلانتا و جورجیا و ژنرال گرانت و ژنرال [[جورج مید]] ،  [[پوتومک مایه دار]] امره ژنرال [[رابرت لی]] امره کله گیفیتد. اوشان ناجه دشتید بتنید نساییئن دشکن بیدید و [[جیمز روخان]] (اینگیلیسی: James River) سر دوارید و بعد بتَنید نساییئن پایتخت [[ریچموند]]  بنه بر و تصرف بوکونید.<ref>اینگیلیسی ویکی پدیا</ref>
[[اُورلند عمليات]] ، ژنرال گرانت آخرین پیله فوتورک ،  [[رابرت لی]] نساییئن چکنه جولو بو.
ماه مه 1864 بومو، گرانت 118 هیزار خلابر امره [[ریچموند]] ، مؤتلفه پایتخت فوتورکسته
گرانت ناجه دشتی بتانه لی کله بست دورسانه و نساییئن فورانه و هتویی به ریچموند حالی تصرف بوکونه ولی اونه پیله حشرو مایه دار ، کوچی نساییئن مایه دار جولو سوممه (کند) بو و پور تحرک نشتی.
گرانت 5 می رابرت لی امره کی 64 هیزار خلابر دَشتی کله گیفته ایتا گومار دامون ویرجینیا مئن.  اوشانه جنگ پور چتین بو حتی دوکاره و پیله رستران دپرکانه.
کلسیا خلابران دس واموج (کورمال) گومار مئن فوتورکستید. دوشمن اوشانه فوداشتید (شلیک) ولی نتانستید خرم فندرید. و گومار دورون  اوشانه تیر خالان حتی دارانه زمین رو بیگادی. اجساد و جیجا اوساده خلابران رو کفتی و هتو دانوم بل بیگیفته و مرداکان همه تان خزیدن امره جیویشتید.
وختی اَ دو روج جنگ تومام بوبوسته هیژده هیزار جه گرانت خلابران کوشته بوبوسته. [[رابرت لی]]  تلفات 6000 کس پورتر بو.
پوتومک مایه دار پس نیشتن رافا ایسا بو ، هتوکی همه سابقه جنگان دورون ویرجینیا مئن دشتی. و او شبه مئن گرانت خو خلابرانه گب بزه و اوشانه جا بخاسته کی گوذشته جخطرا دید و اوشانه دسکلا بزه و بوگفته کی خوایه نساییئن فوتورکه و بشه ریچموند و نخوایه واگرده بشه واشینگتون.<ref>http://www.pbs.org/wgbh/americanexperience/features/general-article/grant-greatest-battles/</ref>
[[پرونده:Army.mil-36737-2009-05-01-140519.jpg|بندانگشتی| "On to Richmond" [[گیلکی]]: (شؤون ریچموند دورون) - گرانت و اونه پوشت جورج مید ایتا تاتایی جه [[وایلدرنس جنگ]]]]

[[رده:مردوم]]
[[رده:تارئخ]]
[[رده:آمریکا داخلی جنگ]]
=منبع=
<references/>
