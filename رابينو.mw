[[پرونده:رابينو.jpeg|بندانگشتی]]


'''ه. لويي. رابينو'''(Rabino Hyacinth Louis ) ايتا اينگليسي ديپلمات بوكه [[ايران]] مئن ايسا بو (1895- 1912 م). علاوه بر سياسي كاران ايتا جه  پيله مورخ و ايران شناس بو كه خوجير كيتابان و مقالان زيادي بينيويشته كه اوشانه  موضوع واگرده به ايرانِ تاريخ و سياست و ادب. ويشتر رابينو بينيويشته هان مربوط به [[گيلان]] به. هنه واستي گيديد رابينو  ايتا جه پيله [[گيلان شِناسَن]] دونيا مئن ايسه. '''رابينو''' سال 1950 پاريس مئن بِمَرده.


==خانواده تبار ==
'''رابينو''' خانواده ريشه واگرده به كورته ميگليا ( Cortemiglia)، پيه مون (Piemont) مئن. قرن پانزدهم بو، برخي جه  اَ خانواده مئن، به بورگومال (Borgomal) آلبا (Alba) مئن شيد. سال 1619 مئن، كلنل بارتولومئو (Bartolomeo) ايتا تيكه بورگومال زمينانَ جه، دوك مانتوا (Mantu) ورجا فگيره. سال 1830 مئن، جيواني رابينو (Jioanui Rabino ) رابينو خانواده آخرين نماينده بو، كه خواستي [[اينگلستان]]  مئن زيندگي بوكونه [[ايتاليا]]  جه بوشو.<ref>ولايت دارالمرز ايران، گيلان ه.ل. رابينو- واگردان جعفر خمامي زاده- چاپ چهارم- انتشارات طاعتي</ref>



==تَره تَنگوله==
'''لويي رابينو''' 27 ژوئيه 1877 شهر [[ليون]] مئن بزا بوسته. [[سِد حسن تقي زاده]] بوگوفته كه رابينو [[ايران]] مئن متولدَ بوسته . ولي اَ گب به احتمال دروست نيه، چون  كوچي رابينو وختي مصر مئن ايسا بو [[عربي زبان]] باموخته بو. '''رابينو''' بوگفته: چون عربي دَنستيم فارسي واموختنه سخت نيدم. عربي زبانَ كوچي زاي كه بوم [[مصر]] مئن واموخته بوم.<ref>مشروطه گيلان- ه.ل. رابينومحمد روشن – چاپ اول 1368- انتشارات طاعتي</ref>

اونه پئر، '''ژوزف رابينو''' ايتا كارمند [[بانك]] بو كه [[لندن]] مئن كار گودي. رابينو، مونشي خو پئر بوبوسته، هتويي خو كارَ آغازا گوده.<ref>مشروطه گيلان- ه.ل. رابينومحمد روشن – چاپ اول 1368- انتشارات طاعتي</ref>

==ايران مئن==

سال 1903 تا 1905 ميلادي جه ، كنسول اينگليس نماينده [[كرمانشاه]]  مئن بوبوسته<ref>دهخودا لغت نامه</ref> و اَ سفر مئن [[ساوه]] و [[همدان]] بوشو و چوم امره بيده و بازون [[قصر شيرين]] فَرِسه و ايتا دِه سفر مئن [[لرستان]]  و [[كردستان]] بيده.<ref>مشروطه گيلان- ه.ل. رابينومحمد روشن – چاپ اول 1368- انتشارات طاعتي</ref>   
'''رابينو''' سال 1906 ميلادي  [[بانك شاهي]] مدير، [[رشت]] مئن بوبوسته. تا سال 1912 ميلادي [[گيلان]] مئن ايسا بو و ويشتر اَ سرزمينَ بيده و موطالعه بوگوده.<ref>ولايت دارالمرز ايران، گيلان- ه.ل. رابينو- واگردان جعفر خمامي زاده- چاپ چهارم- انتشارات طاعتي</ref>


[[پرونده:DSC01100.JPG|بندانگشتی|گيلان فرمانروايان كيتاب]]
==پيله بنيويشته هان==

*	كرمانشاه بازرگاني گوزارش	
*      واموج گودن ايران معادن مئن
*      ابريشم، گيلان و مازندران مئن<ref>مشروطه گيلان- ه.ل. رابينومحمد روشن – چاپ اول 1368- انتشارات طاعتي</ref>
*	نوغان صنعت، ايران مئن، د. ف لافون ايله جار امره
*	علوي دودمان، مازندران مئن
*	گيله باستاني ورزشان
*	مازندران و استراباد سفرنامه
*	ايرانه دارالمرز ولايت، گيلان
*	گيلان مشروطه، رابينو دس بينيوشتئن

'''رابينو''' دو كيتاب به غير تاريخ گيلان و مازندران بينيوشته كه اوشانه موضوع ايتا[[ موسيقي]] رابطه ايسه و اويدانه ايراني سكه هان شين ايسه.<ref>فرمانروايان گيلان- ل.رابينو- واگردان م.پ جكتاجي، رضا مدني- رشت – گيلگان- 1389</ref>


==فَگيفته بوسته==
<references/>
