{{الگو:شهر
|رسمی نام=لاهیجان
|کشورˇ نام=ایران
|کشورˇ پرچم=Flag of Iran.svg
|اوستان=گیلان
|عرض‌جغرافیایی=37.11
|طول‌جغرافیایی=50
|تصویر= Sal--Photo_by_Nima_Farid.JPG
|نام=لاجؤن
|اینگیلیسی نام=Lahidjan
|قدیمی نامؤن= دارالاماره، دارالامان
|زبان= گیلکی
|جمعیت=72950
|ارتفاع=؟؟؟متر
|خورتابˇ عرض جوغرافیایی به درجه=50
|خورتابˇ عرض جوغرافیایی به دقیقه=00
|کلسیا عرض جوغرافیایی به درجه=37
|کلسیا عرض جوغرافیایی به دقیقه=12
|پیش‌شماره=0141
|وب‌گاه=http://www.lahidjanshora.ir
|بخش‌ها= [[رودبنه]]، مرکزی
}}
'''لاجان''' یا '''لایجؤن''' یک‌ته خؤجیر و قشنگˇشهرˇاسمه، [[گیلان]]ˇ مئن. ای شهر، کوهپایه‌ئنˇ مئن هننأ و اونˇ [[چیی باغ|چیی باغؤن]] معروف ایسسن. امما لاجؤنˇ قشنگی خالی اینˇ کوه و سرسبزی شی نیه. لاجؤنˇ خؤنهٰ‌ن نی ای شهره خؤجیرأ گودن. 

لاجؤن، [[کلسیا]] طرفˇ جی خؤنه به [[کاسپین]] دریا، [[خورتاب]]ˇ جی [[لنگرود]]ˇ همأ همسایه ایسسه، [[نسا]] طرفأ جی [[دیلمان]]ˇ همأ و [[افتؤزردی]] طرفˇ جی‌ام [[اسسؤنه]] همأ همسایه ایسسه. ای شهرˇ جوغرافی مقر ایسسه: خورتابˇ 50 درجه و کلسایˇ 37 درجه و 11 دئقه. کشوری تقسیماتˇ مئن، لاجؤن، [[گیلان]]ˇ اوستانˇ مئن و [[ایران]]ˇ کلسیا طرف هننأ.

سال 1580، لاجؤنˇ جمعیت 72950 نفر بو.<ref name="آمار">[http://www.amar.org.ir/portal/faces/public/census85/census85.natayej/census85.informationfile/ پایگاه اینترنتی مرکز آمار ایران]</ref> ای شهر، گیلانˇ روخونه‌ٰنˇ روتˇ سر بنا ببؤ.

لاجؤن (شهرستان) دوتته بخش دأنه که [[رودبنه]] و مرکزی ایسسه و هف‌ته دهستان دأنه به ای نامؤن: [[رودبنه]]، [[شیرجؤپوشت]]، [[آهیندان]]، [[بازکیئگوراب]]، [[لفمجان]]، [[لیلسسان]] و [[لیل]]. لاجؤنˇ شهرستان، 1580 آمارˇ جی، 162898 نفر جمعیت دأنه.<ref name="آمار">[http://www.amar.org.ir/portal/faces/public/census85/census85.natayej/census85.informationfile/ پایگاه اینترنتی مرکز آمار ایران]</ref>

ای شهرˇ مردوم [[گیلک]] ایسسن و ایشؤنˇ زوؤن [[گیلکی]] یه. لاجؤنی‌ئنˇ گیلکی، گیلانˇ افتؤورس و مرکزˇ گیلکی همأ اننی فرق دأنه. لاجؤنˇ آب و هوا نی مرطوب و خوبه و اونˇ کوه‌پایه‌ٰنˇ هوا سرده.

==لاجؤنˇ گوذشته‌ٰن==
[[Image:World_map_by_Moroccan_cartographer_al-Idrisi_for_king_Roger_of_Sicily.jpg|thumb|جهانˇ نقشه که يک‌ته مراکشی نقشه‌کش به نام [[ادریسی]] بکشه. (827 دیلمی، 1154 میلادی)]]

قدیم، لاجؤن، ابریشم و نوغانˇ جی درآمد داشت و ای صنعت/کشاورزی لاجؤن و لاجؤنی‌ئنˇ اقتصادˇ مئن پور تأثیر داشت.  [[چیی]] صنعتأ نی لاجؤنˇ مئن هنوز حرفˇ اوّله زئنه.

راجه به لاجؤنˇ اسم ای فرضیه هننأ که '''لاه''' [[پألوی زوان]]ˇ مئن ابریشمˇ معنیه دئنه و حتتا [[بورهانˇ قاطع]]ˇ مئن «سورخˇ ابریشمی پارچه» معنی ببؤ. '''جان''' یا '''جؤن''' نی مکان و جیگه پسونده. در نتیجه، لاجؤن بنه: ابریشمˇ شهر یا ابریشم-جیگه.

وختی عربؤن و اسلامی خلیفه‌ٰن گیلانˇ سر فوخوتن، لاجؤن ببؤ «دارالاماره» و «دارالامان». امما بازون کم-کمی هنده وگرسه و اوّل ببؤ «لاهیجان المبارک» و بازون ببؤ «لاهیجان» که فارسی مئن هو لاجؤنه.

سال 705 هجری قمری، [[اولجایتو]] لاجؤنه بیته و بازون [[امیر تیمور]] اونه لشکرکشی بوده. تیمورˇ پسی، [[سید امیر بیک]] و اونˇ نواده‌ٰن که [[کیایی سادات]] بؤن، لاجؤنˇ سر حوکومت گودن. کیایی‌ئنˇ فگرسنˇ پسی، [[صفوی]] حاکمؤن ای شهرˇ مئن حوکومت گودن.
اولجایتو زمت، لاجؤنˇ مئن سکّه ضرب بنأ بو.

لاجؤنˇ مئن تاهیسه چن‌ته سولو پیش بمأ دأنه. يک‌ته سال 703 هجری قمری بو که شهرˇ مئن [[طاعون] دکته. يک‌ته سال 850 هجری قمری آتش‌سوزی بو و یک‌ته نی [[روس|روسؤن]]ˇ اشغال بو که سال 1725 میلادی ای سولو پیش بمأ. 1230 هجری قمری‌ام لاجؤنˇ مئن [[زمین‌لرزه]] بمأ و 1246 هنده طاعون دکته شهرˇ مئن و پور کوشتار بوده.

لاجؤنˇ پیلگی و عظمت، [[خان احمد خان]]ˇ زمتˇ شه. هیچ حاکمی، خان احمد خانˇ موسؤن قدرت و اقتدار نداشت. 1000 هجری قمری، شوال، [[شاه عباس صفوی]] وختی که خان احمد خانه اواره بوده، بمأ لاجؤن و دستور بدأ خان احمد خانˇ باغه خرابأ کونن. ای باغ، باغی بو که خان احمد خانˇ قصر جولؤ هننأ بو و اونˇ مئن انواع و اقسام گولؤن و میوه‌ٰن دبو. شاه عباس او باغه زمینˇ بازی و [[چؤگان]] چاگوده و اونˇ دؤره دار بکاشته.
خان احمد خانˇ فگرسنˇ پسی، چون زأک نداشت، ده [[کیایی‌ئن]]ˇ جی اثری نمؤنسه و گیلان که تا ای زمت [[ایران]]ˇ جی سیوا بو، ده ببؤ یک‌ته ایرانˇ ولایتؤن.

* بعدها، [[جنگلی‌ئن]]ˇ ماجرا مئن، لاجؤن یک‌ته از ایشؤنˇ مراکز بو.
* ادریسی نقشه جی معلومه که لاجؤن چنی اهمیت داشت. نقشه مئن،...
(وا واگردؤن ببی:
This is illustrated through an ancient map such as this on. Lahijan is located a little below the center of the image. The map is inverted with the south representing the top portion of the map and the north representing the lower portion. Other famous regions such as the Caspian Sea with four islands, the provinces of Khorasan, Fars and the Alborz mountain range are also illustrated.)

==لاجؤنˇ شهردارؤن==
[[Image:Lahijan_(13).gif|thumb|left]]
* [[علی اصغر فیاض فاضلی]]
* [[پورقاسمی]]
* [[باقری]]
* [[برهانی]]
* [[گنجی]] (سال 1581 جی تا هیسه انتصاب ببؤ).

==لاجؤنˇ نماینده‌ٰن، ایرانˇ مجلسؤنˇ مئن==

====لاجؤنˇ نماینده‌ٰن، «مجلس شورای ملی» مئن (پألوی زمت)====
* [[میرزا هادی خان دبیر رسایل لاهیجی]] (۱)
* [[اسماعیل آیت‌الله‌زاده رشتی]] (۳)
* [[سید کاظم سرکشیک‌زاده]] (اتحاد)(۵)
* [[محمود رضا]] (طلوع) (۶،۷)
* [[احمد صفاری سالار مؤید]] (۸،۹،۱۰،۱۱،۱۲،۱۳)
* دکتر [[رضا رادمنش]] (۱۴)
* [[حسن ارسنجانی]] (۱۵)
* [[غلامحسین ابتهاج]] (۱۶)
* مهندس [[شمس‌الدین علمی غروی]] (۱۷)
* سرتیپ [[محمدعلی صفاری]] (۱۸،۱۹،۲۰)
* [[باقر پژند]] (۲۱)
* [[علی‌اصغر فیاض فاضلی]] (۲۲،۲۳)
* [[نادر ادیب سمیعی]] (۲۳)
* دکتر [[جعفر عادلی رانکوهی]] (۲۴)
* [[مهدی آستانه‌ای]] (دوره ۲۴)

====لاجؤنˇ نماینده‌ٰن، «مجلس مؤسسان»ˇ مئن====
* دکتر [[علی امینی]] (دوّمی مجلس مؤسسان، ۱۵۲۳ دیلمی)
* [[علی‌اکبر تاجر نهاوندی]] (اوّلی مجلس مؤسسان، ۱۴۹۹ دیلمی)
* [[محمود رضا]] (طلوع) (اوّلی مجلس مؤسسان، ۱۴۹۹ دیلمی)
* [[کاظم صفاری]] (دوّمی مجلس مؤسسان، ۱۵۲۳ دیلمی)
* [[علی‌اصغر فیاض فاضلی]] (سوّمی مجلس مؤسسان، ۱۵۴۱ دیلمی)

====لاجؤنˇ نماينده‌ٰن، «مجلس شورای اسلامی» مئن====
* [[ارسلان فلاح حجت انصاری]] (دوره ۱)
* [[کامل خیرخواه گیلده]] (۲ و ۳)
* [[بهرام یعقوبی بیجاربنه]] (۴)
* [[ایرج ندیمی]] (۶ و ۷)
* [[یوسف قاسمی گولک]] (۸)


==تاریخی و تفریحی جیگه‌ٰن==
<div style="float:left;border:solid #C0C8FF 1px;margin:1px">

{| cellspacing="0" style="width:185px;background:#F0F8FF"
| style="width:240px;background:#C0C8FF;text-align:center;font-size:14pt" | '''[[لاجؤنˇ عکسؤن]]'''
| style="font-size:8pt;padding:4pt;line-height:1.25em" dir="rtl" | Picture Gallery from Lahidjan
|}</div>

[[Image:Sheyxzahed.jpg|thumb|left|[[شیخ زاهد]]ˇ اسسؤنه.]]



* [[شیخ زاهد]]ˇ اسسؤنه. (قرن هشتم هجری قمری شی ایسسه و لاجؤن-لنگرودˇ جاده مئن هننأ).
* [[چارپادشا]] مسجد. ([[تیموریان]]ˇ زمتˇ شی ایسسه که الؤن سردارˇ جنگلˇ خیابؤنˇ مئن هننأ.
* [[میرشمس‌الدینˇ اسسؤنه]].
* [[اکبریه مسجد]].
* [[لاجؤنˇ مسجدجامع]]
* [[گولشنˇ حمام]].
* [[بام سبز]] ([[شیطان کو]])
* لاجؤنˇ سل.
* [[چیی موزه]] (گنجینه‌ی چای ایران. هم موزه ایسسه و هم [[کاشف السلطنه]] قبر)
* [[لاجؤنˇ تله‌کابین|تله‌کابین]].
* [[لاجؤنˇ خشتˇ پورد|خشتˇ پورد]].
* [[سوستانˇ سل]].
* [[امیرکلایه سل]].

==لاجؤنˇ دانگشاهؤن==
* [[لاجؤنˇ دانشگا آزاد]] (فارسی: دانشگاه آزاد اسلامی، واحد لاهیجان)
* [[تربیت مدرسˇ دانشکده]].
* [[پرستاری و مامایی دانشکده]].
* [[پیامˇ نورˇ دانشگا]]
* [[دیلمانˇ دانشگا]] (فارسی: موسسه‌ی آموزش عالی دیلمان)

==جیرنویس==
{{جیرنویس}}

==باخی لینکؤن==
* [[لاجؤنˇ عکسؤن]]

==بورینˇ پیوندؤن==
* [http://www.lahidjanshora.ir لاجؤنˇ شورای شهر]
* [http://www.lahidjan.com لاجؤنˇ شهرداری]
* [http://www.dourbin.net/albumdetail-fa-149.html بیجارکاری، لاجؤنˇ دهاتؤنˇ مئن (عکس)]
* [http://www.guilanmet.ir/Default_guilan.aspx?MeteoShow=true&SelectedCity=lahidjan لاجؤنˇ آب و هوا]





{{گيلان}}
[[Category:لاجؤن]]
[[Category:لاجؤنی]]
[[Category:سیاسی جوغرافی]]
[[Category:گیلان]]
[[Category:شهر]]
[[Category:گیلک‌نشین شهرؤن]]
[[Category:گیلانˇ شهرؤن]]


[[en:Lahijan]]
[[fa:لاهیجان]]
[[fr:Lahijan]]
[[ro:Lahijan]]
[[sv:Lahijan]]
[[tg:Лоҳеҷон]]
