[[پرونده:Battle of Issus2.jpg|بندانگشتی|داريوش و اسكندر جنگ ايسوس مئن]]

'''داريوش كدومان'''  واپسين [[هخامنشيان]] شاه بو و شش سال فرمانروايي بوگود (336- 330 پ.م) و [[اسكندر مقدوني]] جلو نبرد داشتي كه شكست بوخورده و آخر سر خيانت دو تن از خو نزديكان كه [[بسوس]] و [[برسانتس]] نام داشتيد كشته بوبوسته. با داريوش موردن [[هخامنشيان]] فرمانروايي پس از 220 سال فوگوردسته.



==فرمانروايي==

[[داريوش سوم]] در هينگام [[اردشير سوم]] فوتورك به [[كادوسيان]] سرزمين، سرداري اردشير  لشكر بر عهده داشتي و جنگ پايان بگيفته، داريوش به ساتراپي [[ارمنستان]] انتخاب بوسته. بيشتر مورخان داريوش نَسَب  از [[هخامنشيان]] دودمان دانيد.

ولي [[استرابون]] خو كيتاب مئن بِنويشته كه [[داريوش سوم]]، جه [[هخامنشيان]] دودمان نبو.

[[اردشير سوم]] پادشاهي زرخ و سنگ دل بو.  [[بگواس]] ايتا جه دربار خواجگان اردشيرَ مسموم كونه و اونه كوچي پسر كه [[رشا]] نام داشتي فرمانروا چاكونه. [[ديودورسيسيلي]] بنويشته كه [[رشا]]  يا  ارسس در اصل [[بگواس]] دست نشانده بو. [[بگواس]] همه [[رشا]] براران كوشه تا مدعي فرمانروايي نمانه. ولي
[[رشا]] خودش،[[بگواس]] دست امره مسموم به و ميره.

داريوش سوم [[بگواس]] كومك امره تخت پادشاهي رو نيشينه. ولي ايپچه بعد اختلاف پيشايه، [[بگواس]] تصميم گيره داريوش هم مسموم بوكونه، ولي داريوش آگاه به و مسموم شراب جامَ به خورد [[بگواس]] ده و اون كارَ يكسره كونه.

==مقدونيه==
اورشين بوستن هخامنشي دربار، باعث بوسته [[مقدونيه]] شاه كه [[ فيليپ]] نام داشتي به فكر فوتورك زين دَكَفه، ولي ايتا دسيسه رو كوشته به كه مورخان بوگوفتيد ا دسيسه دربار هخامنشي دست داشتي. فيليپ پسر كه [[اسكندر]] (الكساندر) نام داشتي، ديل قورص بو كه [[فيليپ]] راه دونبال بوكونه و [[ يونان]] شهرانَ تسخير كونه و خوره آمادا كونه كه هخامنشيان سپاه كله گيره.[[ اسكندر]] خوره خودايان زاي دانستي. و خيلي تلاش بوگود يونانيان عليه [[هخامنشيان]] متحد بوكونه. 


==كله گيفتن==
اسكندر خو سپاه امره وارد [[ليدي]] به و [[ ايران سپاه]] امره روخان گرانيكوس ورجا روبرو به و [[اسكندر]] پيروزَ بوسته. جنگ گرانيكوس اولين [[ اسكندر]] پيروزي [[هخامنشيان]] جولو بو. شهر ‍‍‍[[سارد]] بدست اسكندر دَكفه و خو پيشروي سرا گيره.
داريوش وختي دينه ايران شهران ايتا ايتا اسكندر دست دَكَفتن داره، خو سپاه شاهنشاهي امره راه دَكفه ولي [[جنگ ايسوس]] دورون شكست خوره (333 پ.م) و داريوش خانواده [[اسكندر]] دست دَكَفه. داريوش شكست واستي خيلي تسكه ديل بو و نااميدي دورون[[ اسكندر]] پيشنهاد صلح ده كه[[ اسكندر]] داريوش پيشنهادَ رد كونه و خوره [[هخامنشيان]] جانشين دوخانه. اَ شكست خيلي داريوشَ گران تمام بوسته از طرفي [[اسكندر]] خو پيشروي سرا گيفته و بتَنَسته [[غزه]] و [[مصر]] فتح بوكونه.(332 پ.م)
و از طرفي ده سرپيچي سپاه و دربار نسبت به داريوش بيشتره بوست.

داريوش  دوباره خو سپاه جمع آوري كونه و [[اسكندر]] هم خو سپاه اَمره از [[فرات]] روخان گذر كونه دو سپاه [[عراق]] كنوني دورون سومين بار گله گيريد. اَ جنگ واپسين رويارويي داريوش و اسكندر بو [[جنگ گوگمل]] نام داشتي كه دوباره به شكست و جيويشتن داريوش گله گيفتن مين پايان گيره. و [[اسكندر]] وارد [[بابِل]] به. [[بابِل]] مئن، مردوم پيشواز مقدونيان آييد و[[ اسكندر]] از در دوستي مردوم اَمره درايه. خيلي جه ايران بزرگان و سرداران تسليم [[اسكندر]] بوبوستيد و خوشانه پست و مقام جا ابقا بوبوستيد.[[اسكندر]] تصميم داشتي [[شوش]] و [[تخت جمشيد]] تصرف بوكونه كه هم [[هخامنشيان]] پايتخت بو، هم ثروت زيادي اونه مئن انباشته بوبوسته بو. 
[[شوش]] به آساني [[اسكندر]] دست دَكفه. وختي تاراج شهر تومانه بوست، مقدونيان راه دَكَفيد سوي تخت جمشيد.

==جيم گيفتن تخت جمشيد==
[[آریوبرزن|آريو برزن]] ايتا جه پيله قهرماناني بو كه [[اسكندر]] جولو بيسا و مقاومت بوگود. هنگامي [[اسكندر]] در حال پيشروي به سوي [[تخت جمشيد]] بو. [[آریوبرزن|آريو برزن]] دوشمن راه دَوَده اسكندر [[آريو رزن]] محاصره كونه ولي آريو تسليم نبه و جنگه كونه تا كوشته بوبوست.
اسكندر كه به [[تخت جمشيد]] فَرِسه، شهر مئن غارت و كوشتار راه تاوَده و آخرش تخت جمشيد آتش زنه. [[رومن گيرشمن]] پيله تاريخدان بوگوفته كه [[اسكندر]] نقشي جيم گيفتن [[تخت جمشيد]] مئن نشدي. 

==كوشته بوستن داريوش==
داريوش [[جنگ گوگمل]] مئن شكست خوره ، و جيويشته [[همدان]] و نا اميدانه تلاش گودي دوباره [[اسكندر]] اَمره كله گيره. ولي ده پيله مردكان سپاه اونه قبول نشديد و برخي خوشانه تسليم [[اسكندر]] بوگوديد. ايباره  [[بسوس]] كه خو سر مئن هواي شاهي داشتي. داريوشَ زخمي و دستگير كونه. و خوره شاه دوخانه.
[[اسكندر]] ايپچه از خوسپاه اَمره اوشانه دونبال كونه، [[بسوس]]  كه بترسه بو داريوشَ كه مردن دَبو وِله گوده و جيويزه. ايران سپاه فوگورده و مقدونيان جولو پايداري نوكونه. وختي [[اسكندر]] فَرسه داريوشَ مورده پيدا كونه و اَتويي گيد خو شنلَ داريوش پيكر تاوده. موردن داريوش اَمره [[هخامنشان]] فرمانروايي فوگورده.(330 پ.م)

[[رده: تارئخ]]
[[رده: ايران تارئخ]]
