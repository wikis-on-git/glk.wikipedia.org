'''داريوش كدومان'''  واپسين [[هخامنشيان]] شاه بو و شش سال فرمانروايي بوگود (336- 330 پ.م) و [[اسكندر مقدوني]] جلو نبرد داشتي كه شكست بوخورده و آخر سر خيانت دو تن از خو نزديكان كه [[بسوس]] و [[برسانتس]] نام داشتيد كشته بوبوسته. با داريوش موردن [[هخامنشيان]] فرمانروايي پس از 220 سال فوگوردسته.



==فرمانروايي==

[[داريوش سوم]] در هينگام [[اردشير سوم]] فوتورك به [[كادوسيان]] سرزمين سرداري اردشير  لشكر بر عهده داشتي و جنگ پايان گيفته، داريوش به ساتراپي [[ارمنستان]] انتخاب بوسته. بيشتر مورخان داريوش نَسَب  از [[هخامنشيان]] دودمان دانيد.

ولي [[استرابون]] خو كيتاب دورون بنويشته كه [[داريوش سوم]] از [[هخامنشيان]] دودمان نبو.

[[اردشير سوم]] پادشاهي زرخ و سنگ دل بو.  [[بگواس]] ايتا  از دربار خواجگان اردشيرَ مسموم كونه و اونه كوچه پسر كه [[رشا]] نام داشتي فرمانروا چاكونه. [[ديودورسيسيلي]] بنويشته كه [[رشا]]  يا  ارسس در اصل [[بگواس]] دست نشانده بو. [[بگواس]] همه [[رشا]] براران كوشه تا مدعي فرمانروايي نمانه. ولي خود [[رشا]] ،[[بگواس]] دست امره مسموم به و ميره.

داريوش سوم [[بگواس]] كومك امره تخت پادشاهي رو نيشينه. ولي ايپچه بعد اختلاف پيشايه، [[بگواس]] تصميم گيره داريوش هم مسموم بوكونه، ولي داريوش آگاه به و مسموم شراب جامَ به خورد [[بگواس]] ده و اون كارَ يكسره كونه.

==مقدونيه==
اورشين بوستن هخامنشي دربار، باعث بوسته [[مقدونيه]] شاه كه [[ فيليپ]] نام داشتي به فكر فوتورك زين دَكَفه، ولي ايتا دسيسه رو كوشته به كه مورخان بوگوفتيد ا دسيسه دربار هخامنشي دست داشتي. فيليپ پسر كه [[اسكندر]] (الكساندر) نام داشتي، ديل قورص بو كه [[فيليپ]] راه دونبال بوكونه و [[ يونان]] شهرانَ تسخير كونه و خوره آمادا كونه كه هخامنشيان سپاه كله گيره.[[ اسكندر]] خوره خودايان زاي دانستي. و خيلي تلاش بوگود يونانيان عليه [[هخامنشيان]] متحد بوكونه. 


==كله گيفتن==
اسكندر خو سپاه امره وارد [[ليدي]] به و [[ ايران سپاه]] امره روخان گرانيكوس ورجا روبرو به و [[اسكندر]] پيروزَ بوسته. جنگ گرانيكوس اولين [[ اسكندر]] پيروزي [[هخامنشيان]] جولو بو. شهر ‍‍‍[[سارد]] بدست اسكندر دَكفه و خو پيشروي سرا گيره.
داريوش وختي دينه ايران شهران ايتا ايتا اسكندر دست دَكَفتن داره، خو سپاه شاهنشاهي امره راه دَكفه ولي [[جنگ ايسوس]] دورون شكست خوره (333 پ.م) و داريوش خانواده [[اسكندر]] دست دَكَفه. داريوش شكست واستي خيلي تسكه ديل بو و نااميدي دورون[[ اسكندر]] پيشنهاد صلح ده كه[[ اسكندر]] داريوش پيشنهادَ رد كونه و خوره [[هخامنشيان]] جانشين دوخانه. اَ شكست خيلي داريوشَ گران تمام بوسته از طرفي [[اسكندر]] خو پيشروي سرا گيفته و بتَنَسته [[غزه]] و [[مصر]] فتح بوكونه.(332 پ.م)
و از طرفي ده سرپيچي سپاه و دربار نسبت به داريوش بيشتره بوست.

داريوش  دوباره خو سپاه جمع آوري كونه و [[اسكندر]] هم خو سپاه اَمره از [[فرات]] روخان گذر كونه دو سپاه [[عراق]] كنوني دورون سومين بار گله گيريد. اَ جنگ واپسين رويارويي داريوش و اسكندر بو [[جنگ گوگمل]] نام داشتي كه دوباره به شكست و جيويشتن داريوش گله گيفتن مين پايان گيره. و [[اسكندر]] وارد [[بابل]] به. [[بابل]] دورون، مردوم پيشواز مقدونيان آييد و[[ اسكندر]] از در دوستي مردوم اَمره درايه. خيلي از ايران بزرگان و سرداران تسليم [[اسكندر]] بوستيد و خوشانه پست و مقام جا ابقا بوبوستيد.[[اسكندر]] تصميم داشتي [[شوش]] و [[تخت جمشيد]] تصرف بوكونه كه هم [[هخامنشيان]] پايتخت بو، هم ثروت زيادي اونه دورون انباشته بوبوسته بو. 
[[شوش]] به آساني [[اسكندر]] دست دَكفه. وختي تاراج شهر تومانه بوست مقدونيان راه دَكَفيد سوي تخت جمشيد.

==آتش زين تخت جمشيد==
[[آريو برزن]] ايتا از پيله قهرماناني بو كه [[اسكندر]] جولو بيسا و مقاومت بوگود. هنگامي [[اسكندر]] در حال پيشروي به سوي [[تخت جمشيد]] بو. [[آريو برزن]] دوشمن راه دَوَده اسكندر [[آريو رزن]] محاصره كونه ولي آريو تسليم نبه و جنگه تا كوشته بوبوست.
اسكندر كه به [[تخت جمشيد]] فَرِسه، شهر درون غارت و كوشتار راه تاوَده و آخرش تخت جمشيد آتش كِشه. [[رومن گيرشمن]] پيله تاريخدان بوگوفته كه [[اسكندر]] نقشي آتش سوجي دورون نشدي 

==كوشته بوستن داريوش==
داريوش [[جنگ گوگمل]] دورون شكست خوره ، جيويشته [[همدان]] و نا اميدانه تلاش گودي دوباره [[اسكندر]] اَمره كله گيره. ولي ده پيله مردكان سپاه اونه قبول نشديد و برخي خوشانه تسليم [[اسكندر]] بوگوديد. ايباره  [[بسوس]] كه خو سر دورون هواي شاهي داشتي. داريوشَ زخمي و دستگير كونه. و خوره شاه دوخانه.
[[اسكندر]] ايپچه از خوسپاه اَمره اوشانه دونبال كونه [[بسوس]]  كه بترسه بو داريوشَ كه مردن دَبو وِله گوده و جيويزه. ايران سپاه پاشيده به و مقدونيان جولو پايداري نوكونه. وختي [[اسكندر]] فَرسه داريوش مورده پيدا كونه و اَتويي گيد خو شنل داريوش پيكر تاوده. موردن داريوش اَمره [[هخامنشان]] فرمانروايي فوگورده.(330 پ.م)

[[ar:داريوش الثالث]]
[[az:III Dara]]
[[bg:Дарий III]]
[[bn:তৃতীয় দারিয়ুস]]
[[ca:Darios III de Pèrsia]]
[[cs:Dareios III.]]
[[cy:Darius III, brenin Persia]]
[[de:Dareios III.]]
[[el:Δαρείος Γ΄ της Περσίας]]
[[en:Darius III]]
[[eo:Dario la 3-a]]
[[es:Darío III]]
[[et:Dareios III]]
[[fa:داریوش سوم]]
[[fi:Dareios III]]
[[fr:Darius III]]
[[fy:Darius Kodomannus]]
[[gl:Darío III]]
[[he:דריווש השלישי]]
[[hr:Darije III.]]
[[hu:III. Dárajavaus perzsa király]]
[[hy:Դարեհ III]]
[[id:Darius III dari Persia]]
[[it:Dario III di Persia]]
[[ja:ダレイオス3世]]
[[ka:დარიოს III]]
[[ko:다리우스 3세]]
[[la:Darius III (rex Persarum)]]
[[lt:Darijus III]]
[[mk:Дариј III]]
[[ml:ദാരിയൂസ് III]]
[[mr:तिसरा दारियुश]]
[[ms:Darius III dari Parsi]]
[[nds:Dareios III.]]
[[nl:Darius III]]
[[no:Dareios III av Persia]]
[[oc:Dàrius III]]
[[pl:Dariusz III]]
[[pt:Dario III da Pérsia]]
[[ro:Darius al III-lea]]
[[ru:Дарий III]]
[[sh:Darije III]]
[[sk:Dareios III.]]
[[sr:Дарије III]]
[[sv:Dareios III]]
[[tr:III. Darius]]
[[uk:Дарій III]]
[[ur:دارا سوم]]
[[vi:Darius III]]
[[yi:דריווש דער דריטער]]
[[yo:Dáríù 3k Pẹ́rsíà]]
[[zh:大流士三世]]
