'''علی رضا پنجه ای'''Alireza panjeei ( بیست و هفتم امرداد 1340)جه رشت پِر و مارِ ساوه مِن به دنیا بامو. گیلانه شاعران و روزنامه نگارانه تاثیر گذاره که خو عمر ادبی و رسانه یی مئن ویشتر خدماته به امی فرهنگ بوکوده. اونی سوابقه شوما تانید فارسی ویکی پدیا مئن وامجید. پنجه ای کلا فارسی نوبیه ولی پیلکی خورمه شعرانم انه ورجا کم نیشه یافتن.جه اون تا اَسا هفت جیلد کیتابِ شعر چاپ ببوست و ایتا حال و روز و  گیلانه 54 شاعره فارسی نیمونه شعران جه مروارید نشر.پنجه ای روزنامه نیگاری کاره جه کادح هفته نامه (سال1365) شروع بوکود، اون 8 سال جه گیلانه خورومه فصل نامه تاریخی- اجتماعی جه 1373 تا1381 سردبیر بو، معین روزنامه اونه سردبیری جا شروع ببوست، گیله وای فارسی هنر و ادبیاته دو شوماره خانه 
فرهنگ گیلان ره سردبیری بوکود. گیلان امروز   و هفته نامه هاتفه دبیر ادبیات بو الانم ماهنامه ره آورد گیل جا دبیر شعر و نقد شعره.اون، فارسی دیداری شعرانه تئوریزه بوکوده و  شعر میان ایتا نظریه پرداز به حیساب آیه که اَنه نیویشتآن و موصاحیبانه تانید جه روزنامانه پور تیراژه پایتخته میان بخوانید. علی رضا پنجه ای ایتا سایت رسمی هم داره به اَ نیشانی به نامِ پیامبر کوچکWww.panjeei.ir 

<nowiki>'''نمونه شعر:'''

'''1'''

اونقدر

دور و نزدیک

           ناجه دارم

کی او

     کور سو سیتارانم

                    اونه  قد نیده


'''2'''

ده دس فارس نیه
تی دوئنه لیموآن
وا بپوخه
اُو لیموداره جور



'''3'''

راشی

گرگ و میش

تی دونه چوم

نه گر گ – نه میش


'''4'''

ارسو،ارسو پوشت

بی پوشت بو

ا دیلی کی بشکنه یی


'''5'''

خودا تی نامه دانه

د هیکس!

بی کسانه کس هی کسانه کسه


'''6'''

بیسام  تی رافا

نامویی؟

بامویی؟

می نا جه بو کی شوون دوبو


'''7'''

                         جه یونسکو طرف 21 مارس میلادیه روزه شعر نام بنائید

اه روزه ره

 

وا ایتا کوتا شعر بگم

  " گیله­وا"ره

وختی

می چومه دونیا یه کی

گرده پرگاره مانستن

                       خاله ره


'''8'''
      

پُر زمات نیه

جه تی ور بوشوم

اما

تقویم مئن نانم

چره توفان دکفته

'''9'''

تی چوم به­راهم

نانی ا َ دیله مئن

                     تاراف تاراف

سنگ که نیه زئن دره

خُب گوشادن

تی نام ِ کی اوخان داره

 

'''10'''

اوشن­تر

             اشن تر

تو مره فاندری

من تره

مه­گیفته­گی !

امی تشتِِ رسوایی­یه

                          کیه که زئن دره

'''11'''

می رافا ایسایی؟

راشی مئن چوم به­راهَ­م

تو که گوفتی

ایتا مهتاب شبه آیم به­تی ور

'''12'''

                               اباذرِ غُلامی صاف ُ سادهِ دیله­ره

تی دیل خوایه

من که قطره­ی­مه

تی دیله دریا مئن

                      ببارم

نانی جه غورصه

او ابری که انه دیل

                        مره بیگفته­بو

ا َ دور و زمانه گورخانه مانستن

ا َ نه جه ریشه خوشکه کود

'''13'''

جو جو

جی جی

چو چو

نانم چی شه ا َ دونه تپه ره نام ناهان

هانه دان

پر زمات ِ سال مئن

گوفتیمی

جو جو

جی جی

چو چو

'''14'''

ا َ شعرانا

پنجاه پنجاه

بازار مجه فادی

ایتا تورشه کونوس­هم

تره فانده

هنه واسی یه کی

دو کیسه اشرفی

ا َ دیله پُر غورصه­یه فادی

ایتا "بشرا" کوجی شعر مره هم

                                               تاق نزنه!
</nowiki>
