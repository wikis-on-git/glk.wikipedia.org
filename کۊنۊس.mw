[[پرونده:Medlar pomes and leaves.jpg|بندانگشتی|كونوس دار مئوه]]

کونوس (اینگیلیسی میان: Mespilus germanica) کی [[گیلکی]] میان اونه کونوس, کُنوس گید و [[مازرونی]] میان اونه کنس و کندس دوخانید ، ایتا میوه ایسه جه گولسرخیان کوگا و جه سرده کونوس (Mespilus) ایسه و [[سئب]] و [[گولابی]] ، [[به]] ، [[زالزالک]] و [[خوج]] امره هم خانواده ایسه.<ref>http://www.loghatnaameh.org/dehkhodaworddetail-e9177761f9b94ef790e09fdaf7f9e5e3-fa.html</ref>
اَ میوه گیلکی میان پنج میجیکی و پنج توشک هم دوخانید. <ref>گیل و دیلم فرهنگ – محمود پاینده- امیر کبیر – تهران 1366</ref> کونوس ایتا پئیزی میوه ایسه و اونه دورون پور ویتامین a، b، c دره. کونوس مزه گاگلف شیرین و آبچ ایسه.<ref>http://www.hidoctor.ir/6626_%D8%AF%D8%B1%D8%A8%D8%A7%D8%B1%D9%87%D8%AE%D8%A7%D8%B5%DB%8C%D8%AA-%D8%A7%D8%B2%DA%AF%DB%8C%D9%84-%DA%86%D9%87-%D9%85%DB%8C-%D8%AF%D8%A7%D9%86%DB%8C%D8%AF.html/#more-6626</ref>

کونوس دار بولندی سه تا چهار متر فَرسه. و بهار زمات میان کونوس دار، تی تی زنه. و اونه تی تی  [[سئب]] مَنَستن ایسه. اونه میوه پئیز اواسط رِسه. اونه برسه میوه نرم و خوشمزه ایسه ولی اونه کال میوه سفت و زرخ ایسه و آدمه گازه کوله کونه. کاله ازگیل آب میان و نمک امره واپلکانید و معمولا [[شب چله]] و [[چارشمبه سوری]] موقع فورید. کونوس زیاده خوردن [[یوبوست]] آوره. <ref>گیلکی فرهنگ واژگان- جعفر بخش زاد محمودی-گیلکان – رشت – 1388</ref>

کونوس ایتا اسیدی و سفته میوه ایسه ، هنه واستی ایسه تا خب فَنرسه قابل خوردن نیه. کونوسه زود تر چینید. قبل اَنکه پوسیده بِبه و ایتا خوروم جیگا میان نگهداری کونید تا بپخته بِبه. کاله کونوس رنگ سیفید ایسه ولی بپخته بِبه اونه رنگ به رش (قهوه ای) واگرده.<ref>http://www.gilannews.ir/244.html</ref>

==جاجیگاه و تارئخ==
کونوس ایتا پاچه دار ایسه کی ایران کَلسیا دامون و البرز نسایی دامنه جیر و استپی صارا میان همه تان بوجور آیه. کونوس سه هیزار سال قبل [[کاسپین دریا]] پره سر، [[گیلان]] و [[مازندران]] دورون کاشته بوبوسته. هفصد سال قبل مسیح به [[یونان]] فَرسه و جه اویه سال 200 قبل میلاد، روم دورون بکاشته بوبوسته. رومیان کونوس داره [[اوروپا]] میان پخشا گودید. کونوس تا ویکتوریا دوره میان پور مصرف بوستی. ولی بعد اَ زمات بو کی کم مصرف بوبوسته و هسا دِ اروپا میان ایپچه  مصرف کونید و پور هواخواه نره.<ref>http://www.gilannews.ir/244.html</ref>

[[پرونده:Medlar blossom.JPG|بندانگشتی|كونوس دار تی تی]]
==رُشد گودن==
کونوس دار جیگا آفتابخور جنگلان میان ایسه. اونه خاک وا مرطوب و سوبوک بِبه یا خاک رس کی خوروم زهکشی بوبوسته. کونوس بذر سفت و محم ایسه هنه وستی دوسال زمستان دواره تا اونه بذر جوانه بزنه.<ref>http://www.gilannews.ir/244.html</ref>

کونوس پَجی زمات دهم تا بیستم آبان ماه کی هوا گرم ایسه و اَ چند روج مئن  تَتَرچ گرمش اَیه ، هنه وستی ایسه کونوس زود بپخته به.<ref>گیلکی فرهنگ واژگان- جعفر بخش زاد محمودی-گیلکان – رشت – 1388</ref>

==خواص==
کونوس ایتا پور خاصیت میوه ایسه و اونه میان ویتامین a ،B  ، C پوردره. و شکم درد و سُستی اعصاب و خونریزی داخلی وستی مفید ایسه و درمان کونه. و آرامش بخش اعصاب ایسه.<ref>http://www.hidoctor.ir/6626_%D8%AF%D8%B1%D8%A8%D8%A7%D8%B1%D9%87%D8%AE%D8%A7%D8%B5%DB%8C%D8%AA-%D8%A7%D8%B2%DA%AF%DB%8C%D9%84-%DA%86%D9%87-%D9%85%DB%8C-%D8%AF%D8%A7%D9%86%DB%8C%D8%AF.html/#more-6626</ref>
کونوس میوه و اونه ولگ و پوست، ضد اسهال ایسه ولی اونه هضم گودن چتین ایسه اگه زیاده مصرف بِبه [[یوبوست]]  آوره.<ref>گیله تجربه (واژه نامه های طب سنتی گیلان)- دکتر سید حسن تائب- فرهنگ ایلیا – رشت – 1388</ref>

==موختلفه مصارف==
کونوس وختی کال ایسه چینید و اونه خیارشور مَنستن کوچیدانه یا پیله ظرف دورون فوکونید بعد آب و ایپچه نمک امره ظرفا پورا کونید و خونک جا دَرید و زمستان موقع ، نمک و گلپر امره فَورید. آب کونوس آب امره سکنجبین چکونید.
<ref>http://www.gilannews.ir/244.html</ref>

==فرهنگ میان==
کونوس اروپا کهن فرهنگ میان فقر و سوتالی نماد ایسه ، چون اونه میوه قبل بپختن جه دورون پوسیده به. گیلان میان کونوس کم ارزش میوه بشمار آیه و ضرب المثل دَرید کی گید: ... "تورش کونوس خور داخیل میوه بوگود" ... و یا ... به هوای عراق انگور از گیلانه تورش کونوسم دکت".  یا وختی کونوس بپخته و شیرین بوبوسته اونه اصطلاحا گیلان خرما دوخانید.<ref>http://www.gilannews.ir/244.html</ref>

<gallery>
پرونده:Mispel.jpg|كونوس مئوه
پرونده:Mespilus germanica2.jpg|كونوس دار
پرونده:Illustration Mespilus germanica0.jpg|كونوس بكشه
پرونده:Mespilus germanica 003.JPG|كونوس دار تی تی 
</gallery>



{{گیاهان}}

==منبع==
<references/>

[[رده:زيست]]
[[رده:مئوه]]
