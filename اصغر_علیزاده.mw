اصغر علی زاده رودسر مین به دونیا بومه.خو تحصیلات تا هیتن دیپلم ادامه بده و چن جور کارونی دس بزه.بعد ویریسن (انقلاب) روحانیت جامه مین در بومه و امور اجرایی گیلون دانشگاه و اُستون زندونونه به عهده بیته. علی زاده گیلکی و فارسی قالب کلاسیک مین شعر گونه.اینه گیلکی پهلویون(دوبیتی ها) یکته دفتر مین جمابو(فیچنابوک ، گرداوری بوبو) و چاپ ببوکه. ایشون نسکی(کیتابی) به نوم « رودسر در گذر زمان» بنویشته دنن.

تا کی تی دس داره ا دس دیاره       /      برنج ایمسال تی نوشونه تی چوپاره

اگر خانی قئیم بسی تی پا سر       /       ای دس مــوشتــا بـگیــر او دس داره 

 

 

تا دیل وابنده ی جاه و مال و نونه        /        او دیـل مِـن صــفا بــاقــی نومــونــه

نوگــو ،مو چی بکنــم نینی نینی       /       ای دونیا چیک زنه هر کی خو جونه

 

 

کسی راز خوشه خووره بداره       /       خو اسب سرنوشت سر سواره

کتیر سر گبه و ینجه نوکون تو       /       یعنی تی گب تِسِه ارزش نـداره


[http://www.varena.Loxblog.com/page/asgharalizade کتاب شاعران گیلک و شعر گیلکی - جلد 2 - هوشنگ عباسی]
