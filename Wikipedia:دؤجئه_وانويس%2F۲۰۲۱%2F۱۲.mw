'''[[فهيمه اکبر|فهيمه أکبر]]'''
[[فاىل:Fahimeh Akbar 1940s.jpg|بندانگشتی|چپ| ايته تاتايي فهيمه أکبر ٚ جه]]
فهيمه أکبر گه اۊن ٚ قبلي نام '''فهیمه یمین اسفندیاری''' بؤ، (آذر ۱۲۹۶، [[تئران]] – ۱۲ شهریور ۱۳۸۸، [[واشینگتن، دی.سی.|واشینگتن]]) خانشگر، گیلان‌شيناس، نيويشتنکس ؤ اجتماعي فعال بۊ. اۊ اسدالله یمین اسفندیاری لاکۊ بۊ، کي پهلوي سياستمداران أجي بۊ. چؤن اۊن ٚ پئر باکۊ مئن [[ایران]] ٚ سرکؤنسۊل بۊ، خۊ زاکي-ه [[باکۊ]]، [[شؤروي]] مئن زندگي بۊکۊد. فهيمه مزقان ٚ استعداد باکۊ مئن کشف بۊبؤست ؤ اۊن ايران ٚ واگرد ٚ پسي، موسيقي-ه ايدامه بدأ ؤ مرتضی خان محجوبی شاگرد بۊبؤست. اۊ [[اۊرۊپا|اۊرۊپايي]] شانسؤنان ٚ سبک أجي آواز خاندي ؤ بتانسته چند زوان أجي بؤخؤنه. ۱۳۱۷ شمسی سال ٚ مئن، فهیمه محسن أکبر ٚ أمرأ ايسمار بۊگۊده ؤ خۊ شؤهر ٚ فاميلي-ه خۊ سر بنأ. محسن اکبر ٚ أمرأ ايسمار بؤده پسي، سال ۱۳۱۷ه.ش بمأ [[گیلان]] ؤ [[رشت]] بينیشته. فهیمه [[گيلک]]ان فرهنگ ٚ مئن پژۊهش بۊکۊده ؤ بيس سال گیلان ٚ مزقان ؤ داب-ه هامۊته ؤ یته کيتاب ني ''طباخي گیلان'' ٚ نام ٚ أمرأ بينيويشته. اۊن أولي گيلان ٚ آشپجي کيتاب-أ بينيويشته ؤ گيلکي ترانه‌ئن ٚ خانش-أ شرۊع بۊکۊده. هأتؤني فهمیه أکبر اجتماعي فعاليتان ٚ مئن پۊر کۊنۊش کۊدي. ايران ٚ انقلاب ٚ پسي، فهيمه خۊ مرد ؤ سۊته زاکان ٚ أمرأ کۊچمال بۊکۊد [[آمريکا ايجؤنأبؤ ايالتؤن|آمريکا]]. فهيمه آمريکا مئن ايته گيلکي مزقان ٚ آلبؤم چأکۊده. اۊن سۊ ته زأک دأشتي: گیلان، گلي ؤ فتح‌الله. فهيمه أکبر ۱۳۸۸ شهريور ٚ مئن، ۹۱ سال سند ٚ أمرأ [[آمريکا]] [[واشينگتن]] ٚ مئن، فؤت بۊگۊد'''[[فهيمه اکبر|...دۊمباله]]
'''
