==جنگ اُ کِهازاما==

ایتیفاق دَکفتِ سال 1560 [[ژاپون]] میَن و [[اودا نوبوناگا]] بتَنَستِ پیروزی اَمره بر [[ایماگاوا یوشیموتو]]، جای بیگیره پیشگام فیودالی جنگان در[[ سِنگوکو دوره]].
می یا ژوین 1560 مین، [[ایماگاوا یوشیموتو]] خو سپاه سی و پینج هزار نفریَ  اَمره تصرف [[کیوتو]] واستی، [[اوستان اُواری]] دورون که [[اودا خاندانِ]] شین بو وارِدَ بوسته. ایماگاوا خو اوردوگاهَ ایتا دامون و خوکه گُمارجا که [[دِنگاکو هازاما]] نام داشتی برپا بوگوده. [[نوبوناگا]] خو خبرچینانَ که اوسی بوگوده بو بِفَهمَست. واکنش نشان ده و خو سپاهَ  ایپچه دوشمن اوشتَر به ایتا بوقا[[ زنشوجی]] نام بَره. [[نوبوناگا سپاه]]، نسبت به دوشمن ایتا به ده بو و او خواستی از روبرو دوشمَنَ فوتورک زنه که خودکشی مانِستی. [[نوبوناگا]] نزدیکان پیشنهاد کونید بشه خُره تسلیم بوکونه ولی اونِ دیل قرص بو که [[ایماگاوا]] کَله بَستَ فوتورک بزنه.


==کَلِه گیفتن==

[[نوبوناگا]] هزار و پونصد نفر اَمرَه  راه دَکَفته ولی ایپچه از خو سربازانَ بوقا دورون داره و اوشانه دستور ده کی ایتا عالمه خوشانه بیدوق و پرچمه جور بدارید. تا دشمن فریب بُخوره که اصلی سپاه بوقا دورونید.کوچی [[اودا]] ارتش، دامون میَن، کَله بَست [[ایماگاوا]] نزدیکَ بوستید. 

ایماگاوا [[سامورایی]]ن چوم براه فوتورک خوردنَ نشدید. زَواله آفتاب بو. تاریخی نوشتِهان بوگوفتید [[ایماگاوا]] خو گذشته پیروزین واستی جشن بگیفته بو. آواز و دستكلازئن و [[ساکی]]. بعدازظهر گورخانه و  وارش بیگیفته. هینگامی وارش تومانه بو. نوبوناگا سربازان راه دَکفتید شومالِ کَله بست. 
ایماگاوا سربازان خوشانه نظم از دست دیهید [[اودا]] سربازان جولو. [[ایماگاوا]] چپِ سپاه بی دفاع و یاور بُوبوسته و [[ایماگاوا یوشیموتو]] هم خبر نشتي ، و گومان گودی خو سربازان توره سر ببُوستید ولی ایپچه گُذره به دوشمن فوتورک پی بره ولی خیلی زمات نگذره ایتا [[سامورای]]ی خو پیشدارِ اَمره اونَ از پای درآوره و دِه ایتا سرباز هم یوشیموتو سَر واوینه.

جنگ که تومانه بوسته ایماگاوا سربازان که جنگ میَن جیویشته بيد. وارد [[اودا]] سپاه بُبوستید [[توکوگاوا ایاسو]]  از [[اوستان میکاوا]] از پیله کسانی بو که به  [[نوبوناگا]] بِپیوست و خیلی زماتَ اونه وفادار بو و تا زمانی که [[نوبوناگا]] زنده بو اون ورجا بیسا.



==ژاپون پيله جنگاوران==
* [[اودا نوبوناگا]]
* [[ایماگاوا یوشیموتو]]
* [[توکوگاوا ایاسو]]
* [[تاكدا شينگن]]
* [[يوسوگي كنشين]]
* [[تويوتومي هيديوشي]]

==ژاپون پيله خاندانان==
* [[اودا خاندان]]
* [[ايماگاوا خاندان]]
* [[توگوگاوا خاندان]]
* [[تاكدا خاندان]]
* [[داته خاندان]]
* [[يوسوگي خاندان]]
* [[هاتوري خاندان]]


[[ca:Batalla d'Okehazama]]
[[cs:Bitva u Okehazamy]]
[[es:Batalla de Okehazama]]
[[eo:Batalo de Okehazama]]
[[eu:Okehazamako gudua]]
[[fr:Bataille d'Okehazama]]
[[ko:오케하자마 전투]]
[[it:Battaglia di Okehazama]]
[[nl:Slag bij Okehazama]]
[[ja:桶狭間の戦い]]
[[ru:Битва при Окэхадзама]]
[[sk:Bitka pri Okehazame]]
[[fi:Okehazaman taistelu]]
[[uk:Битва при Окехадзама]]
[[vi:Trận Okehazama]]
[[zh:桶狹間之戰]]
