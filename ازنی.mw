
معرفی روستای ازنی
روستای ازنی در 65 كیلومتری جنوب شهر ساری و 20 كیلومتری كیاسر در دهستان چهاردانگه در بخش چهاردانگه شهرستان ساری و در دامنه ی كوهی به نام ازنی كوه  وبا  مختصات جغرافیایی ،53 درجه و 25 دقیقه و 2 ثانیه شرقی  و36 درجه و 14 دقیقه و 14 ثانیه   شمالی و 1200 متری از سطح دریا واقع شده است.
روستای ازنی از نظر موقعیت جغرافیایی چنان قرار گرفته است كه از سه طرف (شرق، غرب، و شمال)تا وارد محل نشوید اصلا دیدی ندارد و فقط از سمت جنوب از فاصله دور روستا كاملا مشخص است . و قرار گرفتن در این موقعیت نشان دهنده تدبیر امنیتی روستا بوده است.
در جنوب روستا یكی از سرشاخه های رودخانه تجن جاریست و مردم محلی آن را دره لاكبار می نامند.
همسایگان روستای ازنی
شمال روستای مازارستاق، جنوب روستا های نوكنده واروت، غرب روستاهای لسفرم و كنتا و شرق روستاهای الندان و تلوكلا
جمعیت روستای ازنی
طبق آمار سال 1385 ، 70 خانوار و 246 نفر می باشد.
آنچه در مورد جمعیت این روستا باید اشاره كرد به علت مهاجرت از روستا تعداد زیادی از مردم این روستا در شهر ساری و دیگر نقاط ایران زندگی می كنند و بخشی از این جمعیت در بهار و تابستان برای كار كشاورزی به محل بر می گردند و جمعیت محل در فصول بهار و تابستان به بیش از 500 نفر می رسد.
شغل مردم
كشاورزی و  دامداری
فامیلی های رایج در روستای ازنی
خلیلی ( از تیلك به روستای ازنی مهاجرت كردند)- محمدی – سلمانی – محمد پور- فرامرزی ( ازكنیم به روستای ازنی مهاجرت كردند) – الندانی ( از الندان به ازنی مهاجرت كردند) – بابایی – اسدی- آهنگری ( از كیاسر به ازنی مهاجرت كردند) – موسوی – زارع – آكنی- امینی – درزی – موسوی زاده – نوری-
امكانات فعلی روستای ازنی
مسجد – حسینیه – مدرسه ابتدایی ( دارای مدرسه راهنمایی تحصیلی بود كه در سال  1361 دایر و به علت كمبود دانش آموز در سال 1389 تعطیل شده است.) – آب( آب روستا از چشمه ی لاكبار كه در جنوب روستا واقع شده است و توسط پمپ تامین می شود) – برق – تلفن – بهزیستی- جاده آسفالته
راههای دسترسی به روستای ازنی
از جاده ساری به كیاسر، از چهار مسیر متفاوت می توان به روستای ازنی آمد
1- از مازا به مازارستاق -  ازنی  (كمترین فاصله نسبت به جاده اصلی و جاده آسفالته می باشد)
2-  از دارپشت – كیاده و الندان به ازنی ( بخشی از این جاده آسفالته و بخشی شوسه است . نزدیك ترین فاصله با كیاسر)
3- مسیر پاجا – كنتا – لسفرم و ازنی ( این مسیر به طور كامل خاكی است)
4- مسیر ولاغوز – نوكنده جاده ی جنگلی به روستای ازنی ( بخشی از جاده آسفالت و بخشی خاكی  اما چاده از دل جنگل های انبوه می گذرد و بسیار زیبا می باشد.)
از مشاهیر روستا ازنی
ملا سبزعلی فرزند صناعت در حدود سال 1200 ه ق در ازنی دیده به جهان گشود.از دوران تحصیلات او اطلاع چندانی در دست نیست.ایشان از علمای برجسته و یكی از خطاطان بسیار ماهر قرن سیزدهم هجری قمری می باشد.
ملا سبز علی دستور تهیه سی جزء قرآ ن مجید را داد و هزینه بیشتر آن را نیز پرداخته است.هر جزءدر 11 صفحه نوشته شده است،جلد جزوه ها  از پوست آهو می باشد و بیش از 200 سال قدمت دارد.
این جزوه اكنون در گنجینه كتابهای خطی مسجد امیر المومنین ازنی نگهداری می شود.این جزوه علاوه بر ارزش تاریخی و معنوی برای اهالی دارای ارزش ویژه ای نیز می باشد،چون تاریخ فوت اهالی را از 180 سال پیش به بعد دارد و خود نشان دهنده نسب نامه اهالی روستای ازنی وروستاهای اطراف می باشد.
از ملا سبز علی یك جلد قرآن خطی نیز بر جا مانده است که از كارهای هنری و شاهكار خطی قرن 13 می باشد. اكنون این قرآن نیز در گنجینه قرآنهای خطی مسجد حضرت امیر المومنین ازنی نگهداری می شود.
او این قرآن را در سال 1282 شروع ودر سال 1287 به اتمام رساند. علاوه بر خط بسیار زیبا ملا سبز علی این قرآن را به صورت خیلی سلیس و كلمه به كلمه از ابتدای سوره آل عمران تا اواسط سوره هود را ترجمه نموده است.اما متاسفانه اجل مهلت نداد و ترجمه آن به صورت نیمه تمام باقی ماند.

روح ملكوتی این عالم بزرگ در سال 1288 به سوی صاحب قرآن پرواز نمود و در جوار رحمت الهی به آرامش ابدی رسید.


آبندان پله ازنی


آببندان پله ازنی   در  روستای ازنی از توابع بخش چهاردانگه شهرستان ساری قرار دارد و نام خود را از این روستا گرفته است. آب بندان پله در دل جنگل های سر به فلک کشیده و وسیع پله قرار گرفته است. جنگل های پهن برگ با ارتفاع بسیار زیاد و آب بندان وسیع داخل آن منظره ای بی بدیلی را خلق کرده است.
وسعت این آب بندان ۱۷ هکتار می باشد که در موقع بارندگی به ۳۰ هکتار نیز می رسد. روستای ازنی واقع در ۷۰کیلومتری ساری ،درجاده ساری-سمنان قرار دارد.نزدیک ترین را ه رسیدن به این آب بندان از طریق روستای ازنی می باشد . جاده تا روستای ازنی آسفالت می باشد و از آنجا تا آب بندان تقریبا فاصله یک و نیم کیلومتری دارد که آسفالت نیست. اطراف آبندان در اوایل بهار محل رویش گل بنفشه، الزی (پیازچه وحشی)و انواع سبزی های معطر ودارویی می باشد. در نزدیکی آبندان پله درخت چه های ازگیل و ولیک وجود دارد که پذیرای مهمان خود در فصل پاییز می باشد. جالب است بدانید آب این آب بندان فقط از طریق نزولات آسمانی تامین می شود و هیچ رود خانه ای به سمت آن جریان ندارد. نحوه قرار گیری و نوع خاک آن باعث شده است در اثر اندک بارانی تمام آب های باران و برف به سمت آن جریان پیدا کند و عدم نفوذ پذیری خاک آن باعث شده است ماندگاری آب را در این آب بندان زیاد نماید.
در فصل زمستان محل سکونت اردک های وحشی می باشد .و سال های اخیر با رها سازی ماهی در این دریاچه کاربرد های آن افزایش پیدا کرده است. در آن سوی آب بندان پله رود خانه ای جریان دارد که آب گواری آن برای نوشیدن بسیار مناسب است ، چون از سرچشمه ی این رودخانه تا محل اتصال آن به زمین های کشاورزی هیچگونه سکونت گاه انسانی وجود ندارد تا آب آن را آلوده نماید. آب این آب بندان منبع اصلی تامین آب شالیزیری روستاهای ازنی، مازارستاق، لسفرم، کنتا، دیدو ،زلم و… می باشد. نقل قولی وجود دارد و ریش سفیدان محل آن را مطرح می نمایند آنچه کم امروز آب بندان پله را تشکیل می دهد قبلا شهر بوده که از بین رفته است.
اما در گذشته های نه چندان دور محل فعلی آب بندان پله محل رویش گیاهی به نام گاله بوده که مردم روستاهای اطراف در گذشته برای پوشش بام های خود از آن استفاده می کردند. درخت های صنعتی مهمی به نام راش، ممرز، بلوط، ملچ و نمدار در اطراف ای آب بندان را احاطه کرده اند که هم از نظر صنعتی و هم از نظر زیبایی از اهمیت به سزایی برخور دار است. آب بندان پله دارای امکاناتی از قبیل: دستشویی، قایق موتوری و پدالو می باشد که می تواند در تعطیلات عید برای مسافرین محترم خاطره انگیز باشد.
اماكن دیدنی ازنی
1- آب بندان پله 2- اَ فروشونه 3- جنگل های انبوه پله 4- اندون( Ondon)  5- رود خانه لاكبار 6- قله زیبای ازنی كوه 6- دب چاه های موجود در جنگل های ازنی 6- قله ی ازنی 7- مرقله (مارقله)ازنی.<ref>[http://www.sci.org.ir/content/userfiles/_census85/census85/natayej/abadifil/02.xls درگاه ملی آمار ایران]</ref>
'''نویسنده : افشین نوری ازنی''' <ref>[http://www.sci.org.ir/content/userfiles/_census85/census85/natayej/abadifil/02.xls درگاه ملی آمار ایران]</ref>

{{چهاردانگه دهستان روستاهان}}
{{ساری شهرستان چهاردانگه بخش دهستانان}}
{{مازندران}}
[[Category:سیاسی جوغرافی]]
[[Category:شهر]]
[[Category:مازندرانˇ شهرؤن]]
[[Category:ایرانˇ شهرؤن]]
[[Category:آسیا شهرؤن]]
