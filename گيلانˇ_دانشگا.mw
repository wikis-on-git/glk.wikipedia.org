دانشگاه گيلان از سال 1346 با عنوان مدرسه عالی بازرگانی فعالیت آموزشی خود را آغاز نمود. و در سال 1353 به تصويب شورای گسترش آموزش عالی رسيد و در سالهای 55 - 1354 در چارچوب قرارداد بين دولتهای ايران و آلمان غربی سابق، دانشگاه گیلان ، تاسيس و از سال 1356 فعاليتهای آموزشی خود را با پذيرش 155 دانشجو در 9 رشته تحصيلی آغاز نمود .

در سال 1356 مدرسه عالی مدیریت و مدرسه عالی بازرگانی که تنها مراکز آموزش عالی در استان گیلان بودند با دانشگاه گیلان ادغام و فعالیت های آموزشی آن تا پایان سال تحصیلی 1358 با تعداد 605 نفر دانشجو در 14 رشته تحصیلی ادامه یافت.

 پس از پیروزی انقلاب اسلامی، دانشگاه گیلان بطور مستقل و بدون وابستگی به آلمان،  فعاليتهای آموزشی خود را در 8 رشته تحصيلی و با حدود 500 دانشجو از سرگرفت و با رشد و گسترش آموزش عالی در کشور، دانشکده های علوم پایه ، فنی،علوم کشاورزی،علوم انسانی و پزشکی ساخته شد و پس از آن نیز دانشکده تربیت بدنی و علوم ورزشی، دانشکده منابع طبیعی و معماری و هنر تاسیس شدند.

در طی سال های 1384 تاکنون روند رشد و توسعه دانشگاه گیلان با شتاب بیشتری ادامه یافته و دانشکده های علوم ریاضی، مهندسی مکانیک، فناوری نوین و پردیس بین الملل در منطقه آزاد انزلی و پژوهشکده حوضه آبی خزر راه اندازی شد.

اين دانشگاه در حال حاضر با 8 دانشکده و یک واحد بین المللی و دو پژوهشکده( حوضه آبی دریای خزر و گیلان شناسی) با 450عضو هیئت علمی،بیش  از 17000  هزار دانشجو و به عنوان یکی از بزرگترین مراکز آموزش عالی در منطقه شمال کشور مشغول به فعالیت های آموزشی و پژوهشی است و سالانه بیش از 6000 هزار نفر دانشجو را در310 رشته - گرایش در مقاطع تحصيلی کارشناسی ( 112  رشته- گرایش) ، کارشناسی ارشد (148 رشته-گرایش) و دکتری (50رشته- گرایش) برای دوره های روزانه ، شبانه ، بین الملل  و مجازی پذيرش می نمايد .

 

 

دانشکده های دانشگاه گيلان

 دانشکده ادبيات و علوم انساني

 دانشکده تربيت بدنی و علوم ورزشي

 دانشکده علوم پايه

دانشکده علوم ریاضی

 دانشکده علوم کشاورزي

 دانشکده فنی و مهندسي

 دانشکده معماری و هنر

 دانشکده منابع طبيعي
