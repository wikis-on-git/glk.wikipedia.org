حکیم موللا '''عبدورّزاق لاهیجی''' (حکیم لاهیجی)، صفویه زمت، يک‌ته پیله فیلسوف بو کی [[لاجؤن]]ˇ مئن به دونیا بمأ<ref name="x">بزرگان تنکابن، ص‏91</ref> و [[موللاصدرا]] خوروم شاگرد بو.<ref name="y">باعیان الشیعه، ج‏7، ص‏470 - ریاض العلماء، ج‏3، ص‏114</ref> عبدورّزاق دوتته معروف کتاب دأنه: گوهر مراد، شوارق.

عبدورّزاقˇ تولد سال معلوم نیه و خئلی اوقات اینه، با چند نفر دیگه که اوشؤنˇ اسمم عبدالرزاق ایسسه اشتبا گینن. مثل:

موللا عبدورّزاق بن موللا میرزانکویی شیرازی (که عبدالرزاق لاهیجی هم‌دؤره بو)
موللا عبدورّزاق کاشی

موللا عبدورّزاق رضوی

موللا عبدورّزاق بن احمد گیلانی

موللا عبدورّزاق گیلانی (لاهیجی) پزشک و دانشمند و خان احمد خانˇ وزیر (980 قمری بمرده)

عبدورّزاق گیلکی، که «رساله اللامع فی شکل الرابع» نویسنده ایسسه.


عبدورّزاق، خو اوایلˇ عمر بشؤ [[قم]] و هؤره تدریسه مشغولأ بؤ و ویشتر کلام و فلسفه درس دأ. چون قممئن زیاد بئسأ، هینواسی به '''قمی''' نی نؤمی ایسسه.

حکیم عبدورّزاق لاهیجی، یازدهمی قرن (قمری) مئن، یک دؤره‌ای [[قمˇحؤزه‌ی علمیه]] رئیس محسوب بنأ بو و شاگردی تربیت بوده به نام [[قاضی سعید قمی]] که یک زمانی قمˇپیله قاضی بو.

==عبدالرزاقˇبنویشته‌ٰن==
* '''گوهر مراد''': ای کتاب، باخی عبدورّزاقˇکتابؤنˇ جی جامع‌تره و اونˇمئن کلام و حکمت و اخلاق و عرفان و اوصولˇخمسه دره. ای کتاب [[فارسی]] زوانˇهمأ بنویشته ببؤ.
* '''شوارق''': ای کتاب، یک‌ته شرحه، خواجه نصیرالدین طوسی کتاب، '''تجرید الاعتقاد'''ˇ سر که فلسفه علاقمندؤنˇمئن پور طرفدار دأنه. 
* '''سرمایه ایمان'''
* '''حاشیه بر شرح اشارات'''
* '''حواشی بر تعلیقات حکیم خفری بر الهیات شرح تجرید'''
* '''الکلمات الطیبه''': ای کتاب یک‌ته داوری ایسسه، [[میرداماد]] و [[موللاصدرا]] مئن راجه به ماهیت و وجودˇ اصالت.
* '''رسالة فی حدوث العالم'''
* '''حاشیه جواهر و اعراض شرح تجرید قوشجی'''
* '''حاشیه بر حاشیه ملا عبدالله یزدی بر تذهیب منطق'''
* '''مشارق الالهام فی شرح تجرید الکلام‏'''
* '''دیوان شعر''' که دوزاده هزار بیت شئر اینˇ مئن دره.

==مَردن==
عبدورّزاقˇ مَردنˇ سال دقیق معلوم نیه. '''روضات الجنات'''ˇ نویسنده<ref name="u">روضات الجنات، ج‏4، ص‏196</ref> بانی '''اعیان الشیعه''' نویسنده<ref name="i">اعیان الشیعه، ج‏7، ص‏471</ref> اینˇمردنˇ تاریخه 1051 قمری (یک سال، خو استاد، موللاصدرا مردنˇ پسی) دؤنن و بعضی‌ئن 1072 دؤنن.<ref name="o">اعلام الشیعه، به نقل از مفاخر اسلام، ج‏7، ص‏21 و ریحانة الادب، ج‏4، ص‏363</ref>  امما اگه شا عباس دومˇ حوکومتˇ تاریخه (1052 - 1077 هجری قمری) حساب بکونیم و با توجه به این‌که گوهر مرادˇ کتاب، ای پادشاهه تقدیم ببؤ، شأنه نتیجه گیتن که دوّمی نظر دوروسسه. عبدورّزاق هو قمˇ مئن بمرده و شیخانˇ پیله وادی مئن دفنأ بؤ.<ref name="p">ریحانة الادب، ج‏4، ص‏363</ref>


==جیرنویس==
{{جیرنویس}}

==سربس==
* [http://www.hawzah.net/Hawzah/Scientists/Scientists.aspx?id=5547 زندگینامه علما:لاهیجی، ملا عبد الرزاق/ حوزه سایت]


[[Category:لاجؤن]]
[[Category:لاجؤنˇ پیله‌کسؤن]]
[[Category:گیلک فیلسوفؤن]]
[[Category:فیلسوفؤن]]
[[Category:اسلامی فیلسوفؤن]]
