

'''لويی ژرمان داويد دو فونس دو گالارزا''' 31 جولای 1914 كوربوا [[فرانسه]] مئن بزا بوبوسته. لويی دو فونس تنگوله كه بو [[پيانو]] زئی و طراحی گودي. و نم نمی مدرسه بنه ديمه و موختلف كاران گودی. بيشتر سبكˇ [[جاز]] مئن، [[پيانو]]  زئی و خو شيته كاران امره خو مشتريانˇ خنده آوردی. و ايتا سال بوشو كلاسˇ بازيگری كه اونه نام سيمون بو. و بِتَنسته خرم تماس  بداره، دانيل گلين و ديگر بازيگران امره. [[دومی جنگ جهانی]] مئن [[پاريس]] اشغال بوبوسته و خو پيانو واموختنه دونبال بوگوده مدرسه موسيقی مئن. و اويه بو كه خو اوستادˇ تنخواه بوبوسته كه اونه نام ژان دو موپاسان بو. كه گی دو موپاسان نويسنده  برار زا بوستی.
اوشان 1943 ازدواج بوگوديد.

اونه گيش بر و دانيل گلين، دوفونسˇ تشويق بوگوديد كه به بازيگری روی باوره. و سال 1945 اولی بارˇ واستی سن 31 سالگی مئن ايتا [[فيلم]] مئن بازي بوگوده.آوازه  لویی دو فونس دهه شصت ميلادی جهان مئن دِپيچسته. وختی سال 1964 ايتا كمدی فيلمˇ مئن كه اونه نام ژاندارمˇ سن تروپ بو بازي بوگوده . اَ فيلم مئن ايتا فرانسوی پوليس بو كه فرانسه پوليسانˇ رخشن گيفتنˇ امره نيشان بدائيد. دوفونس پورتر جه 130 نقش سينما و تئاتر مئن بازی بوگوده. لويی دو فونس سال 1968 بازيگر محبوب، فرانسه مئن دوجين بوبو. و [[اروپا]] دهه هفتاد مئن پيله محبوبيت دَشتی.  لويی دو فونس  27 [[ژانويه]] 1983 ايتا سكته قلبی رو 68 سالگی مئن شهر نانتˇ [[فرانسه]] مئن بِمرده.

==خوجير فيلمان==
*چسبه مالا 
* ژاندارمˇ سن تروپ
* رابی ژاكوب ماجرا
*پيله رستوران
*پيله تعطيلات
*اسكار
*شانته
*ژاندارم ازدواج كونه
*آشپج (The Wing and the Thigh)
[[پرونده:Graf De Funes.JPG|بندانگشتی|لويی دو فونس آستانه]]

==منبع==
بيوگرافی سايت imdb مئن

[[رده:هونر]]
