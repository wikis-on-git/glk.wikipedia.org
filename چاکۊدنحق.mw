{{پأچ}}
{{بیسربس}}


[[پرونده:Copyright.svg|110px|بندانگشتی|چپ|چاکۊدنحقˇ تابلام]]
'''چاکۊدنحق''' (چاکۊدنکس ؤ چاکۊدنˇ حق ؤ حؤقۊق) ىا '''کؤپيراىت''' ([[اينگيليسي]]: Copyright) او حقیه گونن کی ىکته ادبي، [[هونر|هۊنري]] ىا صنعتي اثرˇ چاکۊدنکس<ref>Author. مؤلف. اوني گه ىکته أتره چاکۊده.</ref>، اۊ اثرˇ جي بهره بردن ئبه دأنه ؤ اي حق انحصاري ایسه.<ref>[http://www.khabgard.com/?id=-1604783209 رضا شکراللهی. مرحمت فرموده ما را همان «کپی‌رایت» کنید.]</ref>

اوشؤني گه خوشؤنˇ أثرˇ وأگیتن (نشر) ؤ بهره بردن ئبه چاکۊدنحق دأنن، ای حقه ىک مدتˇ مشخصي دأنن ؤ اۊ زمت سربمأ پسي، أثرˇ مالکیت عمومي بنه. چاکۊدنحقˇ صاحاب تينه اۊنه هدئه ىک نفر ديگره.<ref>ويکيپدىا ىاورؤن، [https://en.wikipedia.org/w/index.php?title=Copyright&oldid=428530945 «کپی رایت»]، اينگيليسي ويکيپدىا، رها دانشنامه </ref>

[[بئرنˇ کؤنوانسیؤن، أدبي ؤ هونري أثرؤنه حماىت گودنˇ وأسی]]، ىکته جهاني نسق ايسه راجه به چاکۊدنکسˇ حق ؤ وأگیرؤنئن (تکثیر)ˇ حق کي اول بار [[بئرن]]ˇ شهرˇ مئن ([[سۊىیس]]ˇ مئن) ۱۸۸۶ میلادي سپتامبر بنویشته ؤ تصویب ببؤ. بئرنˇ کؤنوانسیؤن، امضابوده کشورؤنه وادأنه کي باخی امضابوده کشورؤنˇ چاکۊدنکسؤنˇ اثرؤنه خوشؤنˇ کشورˇ چاکۊدنکسؤنˇ اثرؤنˇ مۊرسؤن، چاکۊدنحقˇ جی حماىت بکۊنن. اي چاکۊدنکس کسي ایسه کی ىا ىکته امضابوده کشورؤنˇ شي ایسه ىا أگه هیته تابعیته ندأنه، خو أثره اول دفأ ىکته عضوأبؤ کشورؤنˇ مئن وأگیرؤنه، ىا ىکته عضوأبؤ کشورؤنˇ مئن نشینه (اقامت دأنه). بئرنˇ کؤنوانسیؤن گونه کي چاکۊدنحقˇ پۊشتي (حماىت) خأ خوداخودي فرهم ببون ؤ لازم نیه أثرؤن باخي کشورؤنˇ مئن ني ثبت ببون تا اي پۊشتي برقرار ببون.<ref>[http://www.khabgard.com/?id=-1604783209 رضا شکراللهی. مرحمت فرموده ما را همان «کپی‌رایت» کنید.]</ref>



==تاريخ==
چاکۊدنحقˇ تاريخ، چاپˇ امتیازؤن ؤ انحصاري حؤقۊقˇ همره سرأىته؛ سال ۱۷۰۹ ميلادي اينˇ نسق کي خۊ نؤمه [[آن (گتˇ بريتانىا شامار)|آن]] ([[گتˇ بريتانىا]] [[شامار]])ˇ جي هأىته ([[آنˇ نسق]])، چاکۊدنحقˇ اولي نسق ؤ اساسنامه ایسه.<ref>[http://www.copyrighthistory.com/anne.html "Statute of Anne". Copyrighthistory.com.]</ref> اولسر چاکۊدنحق خالي کتابؤنˇ وأىتنه شامل بۊ، کمکمى وگردؤن ؤ باخی أثرؤنم علاوه ببؤ.
[[File:Statute of anne.jpg|thumb|left|[[آنˇ نسق]] کي ۱۷۱۰ اجراىي ببؤ.]]

===ايرانˇ مئن===
چاکۊدنحقˇ تاريخ، ايرانˇ مئن وگردنه به '''ثبت علائم تجاری'''زاکۊن (قانۊن) کي سال ۱۳۰۴ هجري شمسي تصويب ببؤ.<ref>[http://radio.irib.ir/iran/n5905.aspx «وضعیت قانون کپی رایت در ایران»]. رادیو ایران.</ref> ؤ سال ۱۳۴۸ هجري شمسي، '''حمایت حقوق مؤلفان و مصنفان و هنرمندان'''ˇ زاکۊن تصویب ببؤ امما ايرانˇ مئن هرگيز چاکۊدنحق بقاۊده اجرا نبؤ.


==جيرنويس==
{{جیرنویس}}

[[رده:چاکۊدنحق]]
[[رده:حؤقۊق]]
[[en:copyright]]
[[de:Urheberrecht]]
