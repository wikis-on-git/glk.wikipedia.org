[[تصویر:saf.jpg|left|thumb|مسجد صفی رشت]]

مسجد صفی تاریخی‌ترین رشته مچده ایتا محله به هه نام میان نها و اونا سیفید مچد یا شهیدیه هم دوخانیدی.  
اولین بار کی چاکوده بوبوسته معلوم نوکونه. ایتا گب گه کی  [[شیخ صفی الدین اردبیلی]] رفاقت واستی کی [[شیخ زاهد گیلانی]] مرا داشتی ایبار کی بامو بو گیلان چاه کانی (کانی، خانی = چشمه) ویجا ایتا عبادتگاه چاکونه کی بعدها اونا مچد چاکونیدی.

بعضی از تاریخ‌نویسان ا مچدا قبر [[محمدباقر میرزا]] ملقب به [[صفی میرزا]] ([[شاه عباس اول]]  پیله پسر) دانیدی که شاه عباس سوءظن واستی ا سامان مئن سر واوه ببوسته و هویایم به گیلا بوسته. ایتا جرگیم گیدی انی واسی اویا گیدی شهیدیه کی صفی میرزا او جا میان به ناحق بوکوشتیدی.

مچد صفی بر اساس ایتا کاشی که اونی در آستان میان شا دئن، در سال ۱۲۹۵ (۱۳۴۴ ه‍.ق.) به دست حاجی یوسف کاشی‌ساز تجدید بنا ببوسته.

ا مسجد جنوبی طرف میان،  محراب و سه دانه  فلیپا به بلندی ۴ متر و پهنای ۱ متر نها.

چاه [[صاحب الزمان]] احتمالاً هو چاهی ئیسه که شیخ صفی الدین اردبیلی خودش دستا مرا اونا بکنده. البته اوستاد باستانی پاریزی ایتا جیگا میان بینیویشته کی ا چا جا قبلاً چشمه نها بو و بعداً کی انی آب کسرا بوسته موردوما اونا بکندیدی تا از اون آب بازم بتانید ایستفاده بوکونید و هون واستیه کی الان ایتا پیله چا بوبوسته.

مسجد صفی رشت به شماره ۱۹۷ در فهرست [[آثار ملی ایران]] به ثبت برسه.

----

{{رشته خوجیر جیگاؤن}}

[[رده:جوغرافی]]
[[رده:تارئخ]]
