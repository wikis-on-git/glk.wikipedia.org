'''محمد مهدی میخچی''' ایته از نوازنداگان با سابقه تنبک بو، کی در سال ۱۳۱۳ در محله [[مسجد صفی]] [[رشت]] بودونیا بومو.
محمد مهدی میخچی فرزند حاج علی اکبر میخچی و نوه کریم خان میخچی بو کی ایته از بازرگانان بنام و معتبر بو.

اون جِه هشت سالگی ضرب زِئِنه جِه گوش دِئن به [[گرامافون]] یاد بیگیفته و روی میز ضربب زِئی. نوجوانی مِئن ایته تنبک تهیه بوگوده و با  ایشتابِستِن ضرب اوستاد تهرانی جِه رادیو، به یاد گیفتِنه تنبک زِئن بدون اوستاد مشغول بوبُسته.
میخچی، سال ۱۳۲۱ با موسیو یرواند 
ماردروسیان کی ایته از اوستادان موسیقی بو آشنا بوبُسته، و بعد از این کی به دبیرستان بوشو شاگرد اوستاد [[محمود مرتضوی]] بوبُسته.

سال ۱۳۲۸ با [[کیهان دیوان بیگی]] و [[محمد انکشافی]] آشنا بوبُسته و بِتانِستِه به انجمن ملی موسیقی گیلان وارد بِبه و ردیف موسیقیِ، جِه اوستاد [[حسن یزدانپرست]] و ریتمَ، جِه اوستاد [[رکن الدین نژند]] یاد بیگیفته.

اون شهریور سال ۱۳۳۲ در کنسرتی، ویولن نوازی [[حسین روزرخِ]] با خو تنبک نوازی یاری بوگوده. اون هَتو سال ۱۳۳۴ هم کنسرتی به رهبری رکن الدین نژند در چالوس با صدای [[شاپور جفرودی]] دَشتی.
میخچی سال ۱۳۳۸ وارد ارکستر رادیو رشت به رهبری [[غلامرضا امانی]] بوبُسته و با اوستادان [[فریدون فروزانفر]] و [[حسین آمنین]] همکاری بوگوده و جه سال ۱۳۳۹ با  اوستاد فریدون پوررضا همکاری بوگوده و در هَه سال در کنسرت اوستاد [[غلامحسین بنان]] که سه شب مِئن بو، بِدرخشه.اون هتو با هنرمندانی میثل اوستاد یاحقی و اوستاد بنان اَمره، همکاری بگوده.

میخچی بعد از انقلاب، با این کی خو بینایی از دست بِدا بو در کنسرت گیل چاووشان کی در اسفند سال ۱۳۶۹ در [[سینما انقلاب]] رشت اجرا بوبُسته؛ آنچنان بِدرخشه کی مردم اونه تا دقایقی طولانی دست بِزِئید. اون هَتو سال ۱۳۶۸ [[فومن]] مِئن، در کنگره به یاد میرزا ارکستری به رهبری [[بهمن شکیبی]] یاری بوگوده.

سال ۱۳۸۹ در همایش دوستداران گیلانی مکتب ذوالفنون کی رشت مِئن برگزار بوبُسته ، لوح سپاسی با امضای زنده یاد اوستاد [[جلال ذوالفنون]] به خاطر نیم قرن فعالیت میخچی در عرصه موسیقی اونه اهدا بوبُسته.

محمد مهدی میخچی، در روز چهارشنبه ۱۰ اردیبهشت سال ۱۳۹۳ به دلیل کهولت سن از دونیا بوشو.
==سربس==
https://www.farhang.gov.ir/fa/news

{{گیلان نوازندان}}
[[رده : ادب]]
[[رده : هونر]]
[[رده : مردوم]]
[[رده : موسئقی]]
