اگه اون‌قدر مدرک و سند بدأریم کی بتؤنیم بگیم دوتته زوان، یک زمت یا دؤره مئن یکته زوان بؤن و بازون ببؤن دوتته، تینیم بگیم کی ای دو تته زوان کسنˇ همره هم‌خانواده ایسسن. یعنی تینیم ای دوتته زوانه بنیم یکته زوانی-خانواده مئن.

دونیا مئن زوانی-خانواده زیاد دأنیم که اوشؤنˇ مئن، یکته پیلˇ زوانی-خانواده، '''هند و اوروپپایی زوانؤنˇ خانواده''' ایسسه.

یکته نظریه -کی اونˇ سر بحث و جدلأ نی زیاد ببؤ- گونه کی هند و اوروپپایی مردومˇ قدیمی وطن یکته جیگه بو [[سیا دریا]] کنار یا [[سیبری]] جونوب. کم-کمئی ای مردوم کسنأ جی سیوا وابؤن و هر جرگه یک طرف بشؤن.

این‌که هر جرگه کؤره بشؤن و چی آب و هوا و اقلیم و سرزمینˇ مئن زندگی بودن باعث ببؤ کی ایشؤنˇ زوان خال-خال ببون و هرته خال کم-کمئی خوش‌ئبه یکته سیوا زوان ببون. امما ای زوانؤنˇ مئن بعضی چیزؤن کی بون و اساس ایسسن ثابت و موشترک بمؤنسن. مثلن خانواده اعضایˇ نام، یا بدنˇ اعضایˇ نام یا عددؤن و بعضی کلمه‌ٰن.


این‌که چره ای زوانی خانواده و او فرضی زوانˇ نام ببؤ هند و اوروپپایی، شأنه گوتن چون ای مردوم وختی خوشؤنˇ کوچه ویتن، ایشؤنˇ تازه سرزمین [[هند|هندأ]] جی شورو بنه تا [[اوروپپا]].


== هند و اوروپپایی زوانی خانواده خالؤن ==

1. [[آناتؤلی زوانؤن]]

2. [[تؤخاری زوانؤن]]: ای زوانأ جی چن‌ته متن مرکزی آسیا مئن کشف ببؤ کی قرن هفتومأ میلادی شی ایسسه و ای جرگه مئن خالی یکته زوان هننأ کی هو تؤخاری زوان ایسسه.

3. [[هند و ایرانی زوانؤن]]

4. [[هئلئنی زوانؤن]]

5. [[ایتالی زوانؤن]]

6. [[أرمنی زوان]]

7. [[بالتؤ-ئسلاویکی زوانؤن]]

8. [[ژرمنی زوانؤن]]

9. [[آلبانیکی زوانؤن]]

10. [[سئلتی زوانؤن]]



[[category:هند و اوروپپایی زوانؤن]]
[[category:ناقص مقاله‌ئن]]
