'''گيلانˇ اؤجا''' یکته دۊزوؤنه ماهنامه ([[فارسي زوؤن|فارسي]] ؤ [[گيلکي زوؤن|گيلکي]]) ایسه کي گه سیاسي ؤ فرهنگي ؤ اجتماعي خبرؤنه مخصۊصاً کارگرؤن أجي چاپ کؤنه. اي نشریه نؤم أول‌سر '''گیله‌اؤجا''' بۊ کي خئلي زۊد عوضأبؤ به گیلان ٚ اؤجا. اي مجللهٰ شأنه [[گیلان|گيلان]]ˇ کيتابفؤرۊشئنˇ ميئن ياتن.<ref>[http://v6rg.com/?pishkhan=%D8%A7%D8%A4%D8%AC%D8%A7-%DB%B1%DB%B5 اؤجا ۱۵ - ورگ]</ref> 

=شماره'ن=
اؤجا دۊته پيش‌شؤماره ۱۵۸۹ أمير ما ؤ آول ما (۱۳۹۴ بهمن ؤ اسفند)ˇ ميئن بيرۊن بدأ. اي مجلله خۊ أولي شؤمارهٰ ۱۵۸۹ سيا ما (۱۳۹۵ ارديبهشت)ˇ ميئن چاپ بؤده.

=گیلکي فرهنگ ؤ أدبیات=
اي مجله کي ويشتري اۊنه '''اؤجا''' دۊخؤنن، گيلکي أدبياتˇ ميئن پۊر راديکال ایسه ؤ [[هسا شعر|هسأشعر]]<ref>آتش آتشˇ وانويس</ref>ˇ أدبي نظريه ؤ گیلان‌شناسي جديترين مؤنتقد محسۊب بۊنه.

اي نشريه هر شماره گیلکي قصصه چاپ کؤنه ؤ گيلکي ادبيات ˇ نقد أجي‌م وانيويس چاپ بۊده دأنه. اؤجای ٚ جلد ٚ سر، هم [[هجري شمسي تقویم]] چاپ بنه هم [[ديلمي تقويم|دیلمي تقویم]].

=نقد=
یته ايشؤنˇ وانويسؤنˇ جي، [[ميدانˇ سايت]]ˇ ميئن مۊنتشرأبؤ <ref>[http://meidaan.com/archive/44937 شهرداری‌ها، دفاتر سلب مالکیت]</ref> کي شهرداري‌ئن ٚ کرد ٚکار' نقد کؤنه. اؤجای ٚ سرمقاله'ن همه‌ته هي رادیکال ؤ انتقادي رامته' پیش شنه.

=عقاید ؤ کارکیاگري=
اؤجا صاحب امتياز ؤ مؤدير مسئۊل [[أحمد زاهدي شلماني]] ايسه. ولي نشريه يکته شؤرا همرأ کار کؤنه کي اۊن' دۊخؤنن نیویشتنکسؤن ٚ شؤرا (''[[فارسي زوؤن|فارسي]]: شورای نویسندگان'') ؤ هي شؤرا اي نشريه' کارکیاگري کؤنه.

اؤجا خۊفرمؤني ؤ جيراجؤردؤمؤکراسئه تبليغ کأدره.

اي نشریه کاغذي ایسه ؤ اینترنت ٚ مئن پخش نبنه؛ هین وأسي اؤجای ٚ دومي پیش‌شماره مئن اي تؤضیحه فارسي أجي بنويشتن:

:::«ویشترˇ مؤخاطبؤنˇ همرأ اي سؤال ؤ نؤکته پيش هأنه کي «چره کاغذي نشريه؟» ؤ «چره گیله‌اؤجا' ننئنين اينترنت ٚ مئن؟» أمه گۊنيم چره کاغذي نشريه نأ؟ واقعيت اينه کي اينترنتˇ رواجˇ پسي، خئلي أمئه کارؤن' کامپيۊتر ؤ اينترنتˇ مئن کؤنيم. اي مؤهبته کامپيۊتر ؤ اينترنت أمئبه بنأن کي أمئه ارتباطؤن ؤ اشتراکؤن -تقريبا- همه‌کس‌ئبه سريعتر بۊبؤ ؤ أمرأني گيله‌اؤجا نيويشتن ؤ دچينواچين ؤ انتشار ئبه ايشؤن' کارأگينيم أمما نؤکته ائره' کي نيويشتن، خؤندن ؤ فرامۊشأبؤن ٚ شي نئه؛ أمه نيويسنيم ؤ خؤنيم کي جؤر بأيم (رؤشد بکۊنيم)، نيويسنيم ؤ خؤنيم کي رادکيم. شايد بيربط نظر بأ، ولي اي رۊزؤن أمه أمئه همه‌ته انساني کردٚکارؤن' -ظاهرا- اينترنتˇ مئن پيش بئنيم. أمه اينترنتˇ مئن خؤنيم، نيويسنيم، مۊزيک اشتؤنيم، فيلم نيشينيم، حتی جامعه چأکؤنيم ؤ اۊنˇ پأستن‌ئبه جنگنيم! هئره أمئه گب'. اينترنتˇ مئن خؤندن بد نئه. أمما مؤهممه چي خؤنيم، مؤهمه چۊتؤ خؤنيم ؤ خؤندن ؤ نيويشتن أجي خأن أمئه دؤرˇور' چۊتؤ أثر بنيم! أمه خۊش دأنيم گیله‌اؤجا خؤندنکس، هۊتؤ کي پيشي سرمقاله مئنأن بۊتيم، خۊدش اؤجا ببۊن. خۊش دأنيمنشريه خيابؤنؤن ؤ کۊچه'ن ؤ محلله'ن' بمجه ؤ دس بدس ببۊن ؤ اينˇ خؤندنکس دئه‌خؤندنکسؤنˇ همرأ گب بزنه.

:::أمه گۊنيم کي کاغذˇ سر بقايده خؤندن أجي ؤ خيابؤنؤن ؤ همگؤني سارايي مئن شأنه دؤرˇور' دئن ؤ اۊنˇ سر اثر نأن، نأ یکته دیمه کامپیۊتر ؤ تأبلت ؤ مؤبايلˇ گۊشي پۊشت أجي.»<ref>چند نکته از شماره‌ی قبل و برای شماره‌های بعدی... گیله‌اؤجا (گیلان ٚ اؤجا)، دومي پیش‌شماره، آخري ص.</ref>

==سربس==
{{جيرنويس}}

[[fa:نشریهٔ گیلان اؤجا]]
[[جرگه:نشريه'ن]]
