                                                            <big>'''.:  [http://velninews.blogfa.com روستای ولنی در یک نگاه] :.'''</big>


روستای ولنی از روستاهای کوهپایه ای گیلان است و بر دامنه کوههای البرز در میان دو رودخانه « پلرود و کلرود » و روذخانه « اشکرسر » قرار دارد. این موقعیت جغرافیایی منظره زیبایی را بوجود آورده است.

'''- مسیر منتهی به روستای ولنی :'''

گیلان - کلاچای- رحیم آباد - اشکور علیا - روستای ولنی

این روستا در میان انبوه درختان فندق و گردو قرارگرفته و آب و هوای آن که در شرقی ترین نقاط کوهستانی گیلان واقع شده از نوع آب و هوای سرد و خشک می باشد.

اقتصاد این منطقه بعلت شرایط خاص اقلیمی بر پایه کشاورزی و دامداری است و مهمترین محصولات این روستا فندق، گل گاوزبان و گردو می باشد.

در گذشته پرورش دام به دلیل دارا  بودن مراتع مناسب از اهمیت ویژه ای برخوردار بوذه ، که در سال های اخیر بعلت مهاجرت اکثر ساکنان به شهرها کمرنگ تر شده است.

قومیت مردم این روستا گیلک و به زبان گیلکی با لهجه «بیه پیش» (شرق گیلان) تکلم می کنند.

صنایع دستی : قلاب بافی ، جوراب  و  دستکش پشمی ، چغا بافی ، نمئ مالی ، لباس محلی (دامن پرچین که به تنبان معروف است ) از مهمترین صنایع دستی این روستا محسوب می شود.

'''معماری :'''

معماریی روستایی گیلان به دلیل تنوع اقلیمی ( ییلاقی، کوهپایه ای ، جنگلی و جلگه ای) رنگارنگی فرهنگی و همزیستی اقوام گوناگون ، جلوه های متنوع که هر یک هماهنگ با طبیعت مناطق و نیازهای ساکنان آن دارد.

اسکلت ساختمان ها در مناطق ییلاقی به دو صورت چوبی و سنگی و پوشش داخلی و خارجی ساختمان « کاه گِل » می باشد، و به علت بارش برف و باران زیاد در این منطقه سقف خانه ها بصورت شیب دار و پوشش آن «حلب» می باشد.


'''زیارتگاهها و اماکن مذهبی :'''

1.     مسجد امام حسین (ع) ولنی

2.     بقعه متبرکه سه برادران ولنی

'''موقعیت و پتانسیل های گردشگری :'''

این منطقه به لحاظ ارزشهای علمی و فرهنگی ، تاریخی ، چشم اندازها و مناظر طبیعی ، از نظر زیبایی شناسی و ارزشهای اقتصادی – اجتماعی بسیار حائز اهمیت است.
