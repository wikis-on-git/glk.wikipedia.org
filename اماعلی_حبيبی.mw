امامعلی حبيبی، 1505 [[ديلمی]]، [[درزی‌کلا]] مئن به دونيا بومأ. درزی‌کلا، [[بابل]] ِ تابع ايسه، [[مازندران]] مئن.
جوان کی بو، هم [[قائم‌شهر]] ِ شهرداری مئن کار گود و هم کوشتی ره تمرين کود.
بازون بوشو [[تهران]] و [[حبيب‌الله بولورچی]] دس جير، کی يه‌ته معروف موربّی بو کوشتی مئن، خو تمريناته ادامه بدأ.
تا سال 1956 [[ميلادی]] (1530 [[ديلمی]]) ايران ِ [[اولمپيک]] ِ تيم، هيچ رشته‌ای مئن طلا مدال هنگيته بو. حبيبی، [[ملبورن]] ِ مئن، خو طلا مدال ِ امره ای طلسمه بشکنه (1530 ديلمی). او زمات جی به بعد، هم مردوم و هم مطبوعات، اونه دخاندن: ببر مازندران. هو ملبورن ِ اولمپيک مئن، ايران ِ دوّمين طلا، [[تختی]] ببورده.
1959، 1961 و 1962 جهانی موسابقؤن ِ مئن نی، حبيبی طلا بأرده. 1961 جهانی موسابقه، [[ژاپون]] ِ [[يوکوهاما]] مئن بو کی ايران اوّلين بار جهان ِ کوشتی آزاد مئن اوّلا بو.
1959 ميلادی (1533 ديلمی)، جهانی موسابقؤن مئن، حبيبی، [[وکز واختانگ بالاوادزه]] ([[روس]]) و [[اسماعيل اوغان]] ([[تورک]]) کی هردوتا جهان مئن قهرمان بؤنه 3 دقيقه مئن ضربه‌فنی بئوده.
1578 ديلمی، [[شرير]] ِ ما سوّم، ژانويه هفتم، جهان پهلوان تختی درگوذشت ِ روج، ای دو ته اسطوره واسی (حبيبی و تختی) يه‌ته تمبر چاپ بوبؤ. 
اماعلی حبيبی، چهارته فيلم مئن نی بازی بئوده: جهنم سفيد (1542)، ببر مازندران (1542)، رام کردن مرد وحشی (1544) و آدم و حوا (1544).

[[Category:زمینی ورزش]]
