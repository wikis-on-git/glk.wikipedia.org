'''سمند''' نام ایتا آفتومات جه [[ایران]] چاکوده‌ئان ایسه. اَ آفتومات سال ۱۳۸۱ مئن توسط [[ایران خودرو]] صنعتی جرگه تولید و به جوز ایران به باخی کشورانم صادر بوبوسته. سمند هسا به چن‌ته مودیل عرضه به.
سمند فارسی زِوان مئن به معنی (اسب مایل به زرد) ایسه.
ماتور و پلت فرم سمند طراحیه ایتا فرانسوی شرکت، اونه قالبان ایتا ژاپنی شرکت، و اونه خط تولید طراحی‌ئَم ایتا کره‌ای شرکت انجام بدا.

سمند قرار بو [[پیکان]] جایگزین ببه که با توجه به اونه طراحی هزینه و بوجورتر بوئُن اونه نهایی قیمت نسبت به پیکان، اَ اتفاق دنکفته.

== تاریخچه ==
رشد [[صنعت خودروسازی]] کشور کره مئن که تقریباً همزمان با ایران شروع به فعالیت بوکوده بو، تقاضایان طراحی و چاکودن ایتَا آفتومات واستی زیاده بوست و اوّل بار رِه سال ۱۳۷۴ مئن اَ پوروجه استارت بوخورده.

سخت بوئن طراحی پلت فرم واستی، ایران خودرو تصمیم بیگیفت که هو پلت فرم پژو ۴۰۵، پژو فرانسه جا بیهینِه.
همزمان با اَ پوروجه، شرکت [[فرست اتومیتو]] اینگیلیس، نمونه اولیه ایتا آفتوماتِ پژو ۴۰۵ شاسی و قوای محرکه رو طراحی بوکوده کی قرار بو ایتَأ تایوانی شرکت مِئَن چاکوده بِبِه کی اَ اتفاق دنکفته و او تایوانی شرکت ورشکستَأ بوستِه. هَنِه واستی ایران اونِه طرح شرکت [[فرست اتومیتو]] جه بِهِئـ‌ آمّا چون اَ شرکت اونه طراحیه خوب انجام نَدَأبو و ایران خودرو بِفَهمَسته بو که اونه اصطلاح اَ شرکت کار نیئِه، اونه طرح ببرده ایران و فارغ التحصیلان دانشگاهان امیرکبیر و صنعتی شریف کمک اَمرَه، آفتومات ملی طراحیه مشاوران خارجی ورجه شروع بوکوده.

سرانجام سال ۱۳۸۱ مِئَن سمند توسط ایران ریئیس جمهور وقت وقت، [[سید محمد خاتمی]] رونمایی بوبوسته.
