{{بیسربس}}
{{پأچ}}


:[[سیاهكلرود]] یته دهستان هیسه [[چابکسر]]ˇ بخشˇ جی. ای دهستان نیمه عمیق دررأنˇ مئن نئه. ایندر مناطقی که تونسه بون گردشگرانˇ ره دئه شا بؤبون نه تنها کم نیه بلکه اونˇ موسؤن دس چرخ نیأنه. [[دریا]]، [[چاف]]، [[رودخؤنه]]، [[دامان]]، [[بند]] ؤ [[دشت]] ؤ همه ؤ همه مناطقی هیسن گه ای دهستانˇ مئن نأن ؤ اونه خؤرمآتأن.
:ایرأ مردمان گیلک هیسن ؤ گیلکی گب زنن. سیاهکلرودئن ویشترئن خو شغله کشاورزی سر، برنج ؤ پرتغال ؤ کیوی سر، بناتن؛ گالشان نی گالشئه بناتن ؤ هیسأن گالشی درن.

==جؤغرافی==
:سیاهکلرود هو دئبارˇ جی خو ساکنینˇ ره خوجیر جا بؤ ؤ امنیت دأشت. یه مئنأ سیاهکلروده اطاقور دؤخؤندن. دئسالان [[کلأچئه]] شی بؤ ؤ برخی نؤدؤنم کارئنˇ وأسر یک در یک اونه کلأچئه جی هأیتن ؤ هدأن [[چابکسر]]ه.
:سیاهکلرود کلسیا رأ [[کاسپی]] دریا دشکنه، نسا رأ [[سوماموس]]ه وشکنه. خورتاوˇ جی [[قاسم آباد]]ˇ همرأ همسایه هیسه، خورخؤسˇ جئم [[وجرگه]] ؤ کلأچئکه روستأنˇ همرأ.

==کشوری تقسیمات==
:ای دهستان هیجده ته روستا جی تشکیل وکته که ای اسامئه شامل بونن: [[چایجان]]، [[چایخانسر]]، [[کُل محله]]، [[خشکلات]]، [[شاهمرادمحله]]، [[سیاهکلرود]]، [[خیاطمحله]]، [[باجی گوابر]]، [[مرسه]]، [[سجیدان]] ،[[جؤرمحله]] ،[[سیاکش]]، [[خان اله]]، [[پلطکله سر]]، [[سراگوابر]]، [[چاشتخؤرلات]]، [[تله میان]] ؤ [[جؤردشت]]

==ورزشی==
:کؤشتی گیله مردی ای منطقه مئن خیلی سابقه دأره. هر سال تابستانˇ مئن [[نؤروزبل]]ˇ نزدیکی [[جؤردشت]]ˇ مئن یته جشنواره برگزار بونه که ای جشنواره مئن منطقه آدمان همه، وک وچأن، لک لاکؤن، پئرمأران همگی اویندر سره هنن ؤ کؤشتئه یئنن گایی گلف نی خؤره گیرن. جغرز کؤشتی، والیبال ؤ اسب سورای مسابقات نی ای جشنواره مئن برگزار وکنه.

==صنایع دستی==
:چادر شب بافی، علاوه بر سیاهکلرود، [[قاسم آباد]]ه صنایع دستی نی هیسه.
: چادرشب چادری هیسه که گیلانˇزنکأن اونه خو کمر دبسنن ؤ معمولا اونˇ زمینه سؤرخ رنگ هیسه. چادرشبˇ جی شأنه روتختی، بقچه، زیزانداز، پرده، جلیقه ؤ رومیزی جا سر کارأگیتن. 

==رودخؤنأن==
:یته رودخؤنه ای دهستان جی گوذرنه که اون آب جی بیجاران آبیاری ره استفاده بونه. ای رودخؤنأ خوشکرود دؤخؤنن.
:خوشکرود یته خوجیر جا هیسه ماهئن تخم ریزی ره. دئسال ای رودخؤنه مئن ماهی دؤبؤ چنچی؛ مردمم اون مئن جار زأن ؤ ماهی گیتن.
:چایجان ؤ قاسم آباد خورخؤسی روستأنه کشاورزی آب نی هی رودخؤنه جی تأمین بونه.

==توریستی منطقأن==
:*دریا : هو کاسپی دریا هیسه که حسنواره مئن نئه. حسنواره روستا نیه خالی یته منطقه نامه که جیرأ مئن نئه ؤ کشوری تقسیمات مئن دننه.
:*دؤآب : یته خوجیر جلی هیسه که لات مئن نئه؛ رودخؤنه کناره گونن لات. مردم اویندر خو اوقات فراقته گوذرانن ؤ جل گنن ؤ چاشت خؤرن.
:*مئن دامان
:*جؤردشت
:ای دهستان جی خیلی رأحت شأنه قلعه بندبون ؤ سوماموسه رسئن که البته ای دهستان مئن ننأن ولی اوشانه رسئن ره حتما خأن ای دهستان جی رددابی، مه چی، هنده را نئه ولی ای را دئباخئ رأنه جی خوجیرتره.


[[رده:جوغرافی]]
