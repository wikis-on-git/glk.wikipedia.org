دوکتور ممد معین ۹ اردیبهشت ۱۲۹۷ رشت مین جه ایته خانوادیه روحانی به دونیا بومو . اون كه‌ اولين‌ خو خانواده‌ اولی زای بو توسط خو بابا بوزرگ - شيخ‌ ممد تقيی معين‌ العلما- "محمد" ناميده‌ ببسته . اونه پئر شيخ‌ ابوالقاسم،‌ علوم‌ دينی طلبه‌ بو . ممد به فاصلیه‌ پنج‌ روج خو پئر و مارا‌ جی دست بدا. ویعد اوشانه مرگ ، اونه تربيت‌ و مراقبتا اونه بابا بوزرگ  ، معين‌ العلما گردن بیگیفته ‌. 



بعد ان که مكتبخانان به‌ مدرسان ایمروجی تبدیل ببستده ،  ممد کلاس سوم ابتدایی مین قوبول بوگودده و سال‌ 1304 ه.ش‌ موفق‌ ببسته خو مدرک قبولیه پایان ایبتدایی دوریا فیگیره و ایدامیه درس خواندن واسی به تئران بوشو. بعد ان که وارد تئران ببو مدرسیه دارالفنون مین تو دوریه ادبی ایسم نیویسی بوگوده و سال‌ 1310 ه.ش‌  دوم‌ متوسطه‌ دوریا تومانا گوده و و بتانسته خو مدرک ا دوریا هم فیگیره و بعد اون تهران‌ مدرسیه‌ عالی‌ دارالمعلمين‌ شعبیه‌ فلسفه‌ و ادبيات‌ مین ثبت نام بوگوده و همش جه شاگردان مومتاز به حیساب امویی . ا مودت مین او به حدی فرانسه زوانا یاد بیگیفته بو كه‌ اوستادان فرانسوی ورجه درباریه "لرد بايرون‌" شاعر مشهور انگليسی سخنرانی بوگوده  و اونه تسلط بون به زوان فرانسه باعث تعجب دیگران ببو.
