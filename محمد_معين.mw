دوکتور ممد معین ۹ اردیبهشت ۱۲۹۷ [[رشت]] مین جه ایته خانوادیه روحانی به دونیا بومو . اون كه‌ خو خانواده‌ اولی [[زای]] بو اونه بابا بوزرگ - [[شيخ‌ ممد تقيی معين‌ العلما]]- "محمد" ایسم اونه رو بنا . اونه پئر شيخ‌ ابوالقاسم،‌ علوم‌ دينی [[طلبه]]‌ بو . ممد به فاصلیه‌ پنج‌ روج خو پئر و مارا‌ جی دست بدا. ویعد اوشانه مرگ ، اونه تربيت‌ و مراقبتا اونه بابا بوزرگ  ، معين‌ العلما گردن بیگیفته ‌. 

[[پرونده:mo3.jpg|left|thumb|دوکتور معین]]


بعد ان که مكتبخانان به‌ مدرسان ایمروجی تبدیل ببستده ،  ممدا کلاس سوم [[ابتدایی]] مین قوبول بوگودده و سال‌ 1304 ه.ش‌ موفق‌ ببسته خو مدرک قبولیه پایان ابتدایی دوریا فیگیره و ایدامیه درس خواندن واسی به [[تئران]] بوشو. بعد ان که وارد تئران ببو مدرسیه [[دارالفنون]] مین تو دوریه [[ادبی]] ایسم نیویسی بوگوده و سال‌ 1310 ه.ش‌  دوم‌ [[متوسطه‌]] دوریا تومانا گوده و بتانسته خو مدرک ا دوریا هم فیگیره و بعد اون تهران‌ مدرسیه‌ عالی‌ دارالمعلمين‌ شعبیه‌ [[فلسفه]]‌ و [[ادبيات]]‌ مین ثبت نام بوگوده و همش جه شاگردان مومتاز به حیساب امویی . ا مودت مین اون به حدی [[فرانسه]] زوانا یاد بیگیفته بو كه‌ اوستادان فرانسوی ورجه درباریه "لرد بايرون‌" [[شاعر]] مشهور انگليسی سخنرانی بوگوده و اونه تسلط بون به زوان فرانسه باعث تعجب دیگران ببو.


اون خرداد 1313 ه.ش‌ با نیویشتن ایته [[رساله]]  به‌ زوان‌ فرانسه‌ با موضوع‌ شعر "لوكنت‌ دوليل‌ و مكتب‌ پارناس‌" موفق‌ ببسته ادبيات‌ و فلسفه ليسانسا با نمریه‌ ممتاز فیگیره. اون بعد ایته تحقیقی رساله درباریه "خواجه‌ حافظ‌ شيرين‌ سخن‌" بینیویشت و علاوه‌ بر ا دوتا كیتاب‌ "روان‌شناسی تربيتی‌" و "ايران‌ از آغاز تا اسلام‌" اینگیلیسی به [[فارسی]] جا ترجمه بوگوده.و سال‌ 1318 به‌ سمت‌ معاونت‌ ایداریه‌ دانشسراهان مقدماتی‌ و دانش‌ سرايی عالی دبيری‌ منصوب‌ ببسته.


اون زوان‌ و ادبيات‌ فارسی دكترا دوره‌ مین ‌ ثبت‌ نام‌ بوگود و بعد دو سال‌ درس خواندن ارشته ‌مین با فادان خو [[رساله‌ دكترا]] مدركا فیگیته .ا موضوع مین اونه اوستاد رهنما [[ملک الشعرای بهار]] بو.


نیویشتن ا رساله اونه اینقدر شیفتیه  [[ایران]] فرهنگ و تاریخ بوگوده که چند تا رسالیه پهلویا به زوان فارسی ایمروجی ترجمه بوگوده . و چند تا تحقيقی‌ مقاله‌ درباریه‌ مسائل‌ لغوی‌ و ادبی‌ مربوط‌ به‌ زوان‌ [[پهلوی]] و [[پارسی‌ باستان]]‌ مونتشرا گوده.

دوکتور معين سال (1321) با دوختر [[امير جاهد]] ، [[سالنامه پارس]] مودير [[عروسی]] بوگود که چار تا زای جه اون باورده.
[[پرونده:mo1.jpg|left|thumb|دوکتور معین زن]]

آشنا‌ بستن اوستاد معين‌ با اوستاد [[دهخدا]] ایته فصل جدیدی اونه زیندگی مین بازا گوده و دوكتور معين‌ تا تمانا بستن کار [[دهخدا لغت نامه]] اونه امرا همکاری بوگوده .

آشنایی با دهخدا معین ره خیلی خوب بو چون هر دو نفر به ایته چیزی خیلی علاقه دیشتیدی اونم [[لغت نامه]] بو. دوکتور معین نظر دهخدایا جلب بوگود و با هم مشغول به کار ببستده. دوکتور معین زمات همکاری خودش با دهخدا حدود هفتصد صفحه مطلب تهیه بوگوده ، و حدود نه هیزار صفحه جه تالیفان دیگرانا جما گوده و بررسی بوگود و دوباره نیویسی بوگوده . 


بعد ان که دهخدا بمرده کاران [[چاپ]]‌ لغتنامه‌ و نظارت بر اوشان بنا به [[وصیت]] خوده دهخدا به دوکتور معین تحویل ببسته . ا آشنایی با دهخدا و کار روی دهخدا لغتنامه دوکتور معینا به فکر نیویشتن ایته فارسی فرهنگ لغت تاودا هنه واسی اون جه سال 1338 هطو که به کار چاپ دهخدا لغتنامه مشغول بو طرح نیویشتن فارسی فرهنگنامیا فوگوده.


دوکتور معین ا کاره ره افراد زیادیه به همکاری دعوت بوگوده بو نزدیک به چارصد نفر جه اون دانشجویان اونه امرا همکاری گودیدی .
فیش برداری هم کار طاقت فرسایی بو که دوکتور معین طول بیست سال مین ا کارا انجام دایی حدود یک میلیون و سیصی هیزار فیش تهیه بوگوده بو . و جه هر فرصتی بدست آوردن ایطلاعات واسی ایستفاده گودی. 
[[فرهنگ‌ فارسی]]‌ چار قسمت‌ مین : مقدمه ‌، لغات ‌، خارجی‌ تركيبان‌ و اعلام‌ تنظيم‌ ببسته بو.

[[پرونده:mo2.jpg|left|thumb|معین فرهنگ فارسی]]

دوكتور معين‌ بنا به‌ [[نيما يوشيج]]‌ -[[شعر نو]] پئر - وصيت‌ كه‌ اونا خو آثار چاپ ره اینتخاب بوگوده بو بعد موردن نیما به همکاری چند نفر دیگه کیتاب افسانه‌ و دويست‌ و شصت‌ و ایته رباعی‌ نيمایا ایته كیتاب مین ‌ به ایسم "[[افسانه‌ و رباعيات]]‌" چاپا گوده.

سال‌ 1342 فرهنگ‌ فارسی‌ چاپ‌ شروع‌ ببسته. هو موقو ، جه دكتر معين‌ درس دان و سخنرانی‌ واسی به [[آمريكا]] [[پرينستون دانشگاه‌ ]]‌ دعوت‌ ببو. ا مودت مین ، كار سرپرستی‌ و نظارت‌ بر نشر فرهنگ ‌، به‌ عهدیه‌ اونه دوست و همکار دوكتور "[[سيد جعفر شهيدی]]‌" واگذار ببو.


سال 1345 سه جلد اون چاپ ببو اما با مریضا بوستن دوکتور شهیدی بازم ایدامیه کاران به خود دوکتور معین واگذار ببسته . دوکتور معین اینقد به ا کار علاقه دیشتی که خو ساعت کاریه به به هجده ساعت در شبانه روز فارسانه بو.

[[پرونده:mo4.jpg|left|thumb|دوکتور معین قبر]]

بالاخره پیله مرد لغت و سخن ا سرزمین سیزدهم تیرماهه 1350 خو چشما بر ا [[جهان]] دوسته. 

[http://www2.irib.ir/amouzesh/koodak/etelat_omomi/Moeen.htm دوکتور معین آستانه مین]

[http://daneshnameh.roshd.ir/mavara/mavara-index.php?page=%D9%85%D8%B9%DB%8C%D9%86 رشد]

{{گیلان نویسندان}}

[[رده:مردوم]]
[[رده:هونر]]
[[رده:دانش]]
