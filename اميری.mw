اميرپازواري، بزرگترين و مشهورترين شاعر و عارف نامي طبرستان (مازندران) است و شهرت كسي در تاريخ ادبيّات مازندران به پاي او نمي‌رسد. وي،  شاعري است مردمي كه همة توده‌هاي مردم، نامش را با «آواز اميري» مي‌شناسند و اين آواز، يكي از مهم‌ترين آوازهاي مازندارني است كه در سرتاسر اين خطّه از غرب گرفته تا شرق مي‌خوانند و در اين زمينه، او، صاحبِ سبكِ آواز اميري است. وي، بزرگترين شاعر طبري‌سرا در تاريخ ادبيّات مازندران است كه اشعارش از جملة معدود آثار باقي‌مانده از قرون گذشته است كه با خط و زبان طبري سروده و نوشته گرديد، بر جاي مانده است. تذكره‌نويسان، او را «شيخ العجمِ مازندران» لقب دادند و ديوانش را «كنزالاسرار» ناميدند؛ يعني، گنجينة رازهاي مردم طبرستان».
