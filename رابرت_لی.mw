[[پرونده:Robert E Lee in 1863.png|بندانگشتی|رابرت ادوارد لی تاتايی - [[آمريكا داخلی جنگ]] مئن ]]
رابرت ادوارد لی (1870-1807 م) - (1381- 1444 گ)  ايتا پيله چكنه و پيله كس [[آمريكا داخلی جنگ]] مئن و آمريكا تارئخ مئن ايسه. 

رابرت لی [[آمريكا داخلی جنگ]] مئن، نساييئنˇ حشرومايه دار چكنه و  نسا ويرجينيا حشرومايه دار سركرده بو. وی بارها ايتحاديه حشرومايه دارˇ جولو بِجنگسته و اوشانه دَشكنه  و اوشانه راهه بنه بر بوكونه. ولی  جولای سال  1963 [[جنگ گيتزی بورگ]] مئن  اتحاديه جه دَشكن بوخورده. و دئه نَتَنسته ائتلاف حشرومايه دارِ سرپا بداره و آخر سر  ژنرال لی  بيده اتحاديه حشرومايه دارˇ فوتوركستن پورتر بوبوسته و ژنرال گرانت كرا اونه بنه بر كونه ، خوره تسليم بوگوده. و [[آمريكا داخلی جنگ]] هتويی تومام بوبوسته. 
ژنرال لی  [[آپوماتوكس دادگاه]] مئن دادگاهی بوبوسته. ژنرال لی اَ دادگاه مئن محكوم به مرگ  نوبوسته و حتی  قولدونی مئن نوشو. فقط اونه دارايی مصادره بوبوسته و اونه آمريكا  حشرومايه دار مئن بيرون تاواده ايد. و اونه مناصبَ ، اونه جه فگيفتيد. 

وختی جنگ تومام بوبوسته ،  لی لغو برده داری ره موافق بو و پور تلاش بوگوده آمريكا خو اتحادِ هنده بدس باوره. هتو گيد  ژنرال لی سياهان رفاه واستی تلاش گودی. ولی موخالف سياهانˇ حقˇ رای بو. و خو سياسی نظرات مئن ، دموكراتان  هواخواه بو. ويشتر اونه گبان، دموكراتان مَنَستی.
رابرت لی خو جوانی مئن، [[آمريكا – مكزيك جنگ]]  مئن ايسا بو. و حشرومايه دارِ مئن موهندس بو.
هسه آمريكا مئن، ژنرال رابرت لی ايتا پيله چكنه و قهرمان ايسه. و آمريكاييئن اونه پيله حرمت نَهيد. مخصوصاً نساييئن (جنوبيان) اونه پور گولاز كونيد.
[[پرونده:Lee Surrenders to Grant at Appomattox.jpg|بندانگشتی|راست|آپوماتوكس  مئن - ژنرال لی و  ژنرال گرانت - لی تسليمˇ گرانت بوبوسته]]




[[رده:تارئخ]]
