<div dir="rtl" class="plainlinks" >
[[Image:Ahmad_Ashurpur_Photo_by_Masud_Soheyli.jpg|thumb|left|Ahmad Äşurpur]]
[[Image:Ashurpur2.jpg|thumb|right|Äşurpur]]
'''احمد آشورپور''' (احمد عاشورپور)،امیرˇ ما 4، 1491 [[گالشی سال]] (18 بهمن 1296 [[هجری شمسی]])، [[انزلی]] [[غازيان]]ˇ مئن به دونیا بامو.

وختی کوچتای زأک بو، هوتؤ کی او زماتˇ سنت بو، احمدˇ پئر اینه سرأ دأ مکتب. دو سال بعد، پئر اینه اوسئی بگوده به مدرسه و اویه احمده امتحان بگیتن تا معلوم ببه که کو کلاسˇ مئن وا بنیشی. چون فارسی و قرائتˇ مئن کلاسˇ سومأ جی جؤرتر بو و ریاضی مئن کلاس اولأ جی کم‌تر، هنˇ واسی بوشؤ کلاسˇ دوم بنیشته.
آشورپور زأک کی بو، چون خوروم صدا داشت، بعضی روزان [[نوحه‌خانی]] گود. امما اولین بار دبیرستانˇ مئن بو کی بفأمسه کی اینˇ صدا خورومه.
وختی که ««فردؤسی دبیرستان]]ˇ مئن درس خاند، یک روز کی معللم غایب بو و آشورپور کلاسˇ مبصر بو، هر کاری گود، مننیس کی کلاسه آرام بکونی. تا ان‌کی ای‌دفاری خاندنه سرأگیته و ایته ترانه‌یه بخانده کی او روزان کشورˇ مئن پور معروف بو. هوتؤ کی خاند، کلاسم کم-کم تامأچه و همه تام بزئن. خاندنˇ تمنأ بؤ پسی، کلاسˇ زاکان دکالسن آشورپورˇ سر و اونه خوشانˇ دسˇ سر بولندأ گودن و ان باعث ببؤ کی آشورپور خاندنˇ ره تشویق ببی.<ref name="X">[http://www.etemaad.ir/Released/87-11-10/187.htm عزيز قاسم زاده لياسی. اعتمادˇ روزنامه. پنج شنبه، 10 بهمن 1387 - شماره 1879]</ref>


خو  کشاورزیه موهندسی دانشگاه کرج جا اَگیت و هو تحصیل زمات خوانندگی آغاز کود. 22 سال داشت کی موسئقی‌يه سراگيته. اين ِ کار، شرقی اوروپا موسئقی جی پور تاثير بئيته دأنه و خو سبک مئن، والس ِ ريتم جی نی استفاده بئوده دأنه.

اون خو خاندنه، دبيرستان ِ زمات، انزلی مئن سراگيته و وختی کرج ِ کشاورزی دانشکده مئن چن‌تا گيلکی ترانه بخانده، يه‌ته اين ِ همکلاسی‌ئن اونه پيشنهاد بدأ کی راديو مئن ترانه بخانی. او زمات، راديو تازه ايران ِ مئن را دکته بو. آشورپور، صبا امره آشنا بونه و صبا اين ِ صدا آزمايش کؤنه و اينه خوش انه و اونه موعرفی کؤنه راديو. آشورپور ِ صدا، اوّل‌بار، سال 1517 (گالشی) راديو جی پخشأ بونه. آشورپور ِ همکاری راديو امره، دوتا دؤره إذنه: يه‌ته 1520 تا 1522 و اويه‌ته 1531 جی تا 1533.

آشورپور، [[پهلوی]] حوکومت ِ امره نی ميانه خوبی نداشت و انقلاب ِ پسی‌ام، چون تازه حوکومت موسئقی امره زياد خُب نبو، يه‌ته ديمه بنيشته و تام بزه.

آشورپور، گيلکی خاننده‌ئن مئن همه کس ِ جی قديمی‌تره و اوّل‌کس بو کی گيلان ِ محلّی آهنگؤن و ترانهٰ‌ئنه بخانده.اون حودود ِ 60 تا آهنگ ضبط بئوده دأنه کی اوشؤن ِ شئر و آهنگه، ويشتر خودش بساته.

1578، رشت مئن، اوستاد آشورپور، [[نکيسا گوروه]] امره بوشؤ صحنه سر و [[بابک ربوخه]] (نکيسا گوروه ِ سرپرست) امره هنده خو آهنگؤنه مردوم ِ ره بخانده.

سراخر، وختی کی دو ما بو کی کوهولت ِ سند و سال و ريه عوفونت کودن ِ واسی'''جم ِ بيمارستان''' ِ خوته بو، 1581 شرير ما هشتم، هو بيمارستان ِ مئن بمورده.


==جیرنویس==
{{جیرنویس}}

<br><br>
[http://fa.wikipedia.org/wiki/%D8%A7%D8%AD%D9%85%D8%AF_%D8%B9%D8%A7%D8%B4%D9%88%D8%B1%D9%BE%D9%88%D8%B1/%D9%85%D9%88%D9%82%D8%AA/ آشورپور، فارسی ويکيپديا مئن]

[[Category:موسئقی]]
[[fa:احمد عاشورپور]]
