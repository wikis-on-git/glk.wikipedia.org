[[Image:Ahmad_Ashurpur_Photo_by_Masud_Soheyli.jpg|thumb|left|احمد آشورپور]]
'''احمد عاشورپور''' (احمد عاشورپور)، ایته پیله گیلک خاننده، آهنگ‌ساج و ترانه‌سرا؛ امیرˇ ما 4، 1491 [[گالشی سال]] (18 بهمن 1296 [[هجری شمسی]])، [[انزلی]] [[غازيان]]ˇ مئن به دونیا بامو.

==زأکی و درس و مدرسه==
وختی کوچتای زأک بو، هوتؤ کی او زماتˇ سنت بو، احمدˇ پئر اینه سرأ دأ مکتب. دو سال بعد، پئر اینه اوسئی بگوده به مدرسه و اویه احمده امتحان بگیتن تا معلوم ببه که کو کلاسˇ مئن وا بنیشی. چون فارسی و قرائتˇ مئن کلاسˇ سومأ جی جؤرتر بو و ریاضی مئن کلاس اولأ جی کم‌تر، هنˇ واسی بوشؤ کلاسˇ دوم بنیشته.

عاشورپور زأک کی بو، چون خوروم صدا داشت، بعضی روزان [[نوحه‌خانی]] گود. امما اولین بار دبیرستانˇ مئن بو کی بفأمسه کی اینˇ صدا خورومه.

وختی که [[فردؤسی دبیرستان]]ˇ مئن درس خاند، یک روز کی معللم غایب بو و عاشورپور کلاسˇ مبصر بو، هر کاری گود، مننیس کی کلاسه آرام بکونی. تا ان‌کی ای‌دفاری خاندنه سرأگیته و ایته ترانه‌یه بخانده کی او روزان کشورˇ مئن پور معروف بو. هوتؤ کی خاند، کلاسم کم-کم تامأچه و همه تام بزئن. خاندنˇ تمنأ بؤ پسی، کلاسˇ زاکان دکالسن عاشورپورˇ سر و اونه خوشانˇ دسˇ سر بولندأ گودن و ان باعث ببؤ کی عاشورپور خاندنˇ ره تشویق ببی.<ref name="X">[http://www.etemaad.ir/Released/87-11-10/187.htm عزيز قاسم زاده لياسی. اعتمادˇ روزنامه. پنج شنبه، 10 بهمن 1387 - شماره 1879]</ref>

==خانندگی‌یه سرأگیتن==
[[Image:Ashurpur2.jpg|thumb|right|احمد عاشورپور]]
عاشورپور خو دبیرستانه کی تمنأ‌گوده، بوشؤ [[تئرانˇ دانشگا]] فننی دانشکده مئن ثبت نام بگوده، امما بازون وختی کی بشتؤسه کی کشاورزی دانشکده شبانده‌روزی‌یه، خو رشتهٰ عوضأ گوده.

کشاورزی دانشکده مئن، هونری فعالیتان پور رونق داشت و ایته جی اَ برنامه‌ٰنˇ میان آشورپور ایته [[گیلکی]] ترانه بخانده کی دانشجویانه خوش بامو و ایته عاشورپورˇ هم‌کلاسی‌ئن کی رادیو میان ویولون زی، پیشنهاد بدأ کی ا ترانه رادیو میان اجرا ببی.<ref name="Y">[http://www.etemaad.ir/Released/87-11-10/187.htm هون.]</ref> او زمات، راديو تازه ايرانˇ مئن را دکته بو.

1515 گالشی سالˇ پسی، [[جمشید کشاورز]] کی یه‌ته خوروم موزیسین بو، [[ابوالحسن صبا]] ره ایته نامه نویسه و آشورپوره به عنوان ایته خاننده معرفی کونه به رادیو.<ref name="Z">[http://www.etemaad.ir/Released/87-11-10/187.htm هون.]</ref> او زمات، عاشورپور، [[مورضا محجوبی]] و [[حوسئن تئرانی]] همره همکاری گود.

عاشورپورˇ صدا، اوّل‌بار، سال 1517 راديو جی پخشأ بؤ. آشورپورِˇ همکاری راديو امره، دوتا دؤره داره: يه‌ته 1520 تا 1522 و اويه‌ته 1531 جی تا 1533.


==اجتماعی و سیاسی زندگی==
عاشورپور خو انسان‌دوستی و برابری‌خایی عقایدˇ واسی، [[کؤمؤنیست|کؤمؤنیستؤن]]ˇ طرف موتمایل ببؤ و سال 1517، [[توده حزب]]ˇ میان عضو ببؤسته.

اون ایته سفر بگوده به شرقی اوروپا کی وگرسنˇ پسی، با ان‌کی ا سفر دولتˇ اجازه و رسمی گوذرنامه و مجوز داشت، به دو سال زندان محکوم ببؤ و آزادأ بؤستنˇ پسی، نظامی دادگا میان به حبس تأدیبی محکوم ببؤ و کشاورزی وزارت قبول نگود که اونه کار فده.<ref name="Q">[http://www.etemaad.ir/Released/87-11-10/187.htm هون.]</ref> هو زمات [[ساواک]] هممه‌ته اداره‌ٰنه اخطار بدأ بو کی نوا آشورپوره حسساسˇ شغل فدأن.

[[سرهنگ علوی کيا]] کی [[ایرانˇ مللی موسئقی انجؤمن]]ˇ مئن ایته افتخاری عضو بو، [[جان مولمˇ راه‌ساجی شرکت]]ˇ میان ایته کار بیاته آشورپورˇ ره تا ان‌کی [[باقر پیرنیا]] ببؤ [[فارس]]ˇ اوستان‌دار و فارسˇ آبیاری کارانه فدأ آشورپورˇ دس. اله قرارداد دنوسته بیدی که ساواکˇ اخطاریه فارسه!

امما چون او زمات اوستان‌داران، شاهˇ نماینده بیدی، تانستید کی ساواکˇ جولؤ بئسید. هنˇ واسی، پیرنیا تعهد فدأ کی عاشورپور سیاسی کار نوکونه.

بازون وختی گه پیرنیا ببؤ [[خوراسان]]ˇ اوستان‌دار ببؤ، آشورپورأ نی خو همره ببرده.

انقلابˇ پسی نی، آشورپور [[دشتˇ مؤغان]]ˇ کشت و صنعتˇ مودیرعاملی ره دؤجین ببؤ بو. امما انقلابˇ موقتی دولتˇ میان بعضی گوفتیدی کی «چره [[آذربایجان]]ˇ میان، ایته سازمانˇ رییس وا گیلک ببه؟» و مؤهندس آشورپور ببؤ [[سپیدرودˇ کشت و صنعت]] مؤدیر<ref name="W">[http://www.etemaad.ir/Released/87-11-10/187.htm هون.]</ref> و اویه نی موشکلات پیش بامو و عاشورپور مجبور ببؤسته کی ایرانˇ جی بیرین بشه و 15 سال اوروپپا میان زندگی بوکونه.

==عاشورپورˇ موسئقی==
آهنگان و ترانه‌ٰنی کی آشورپور بخانده داره، خالی محلی نئیدی. بعضی کاران، آشورپورˇ شین، [[رومانی]]، [[لهستان]] یا [[مجارستان]]ˇ موسئقی ملودی‌ئنه کی آشورپور اوشانˇ سر گیلکی یا گاگلف فارسی شئر بنأ داره.<ref name="E">[http://www.etemaad.ir/Released/87-11-10/187.htm صدیق تعریف. (بوگوبشتاو راجه به احمد آشورپور). اعتمادˇ روزنامه. پنج شنبه، 10 بهمن 1387 - شماره 1879]</ref>

هنˇ واسی، نوا گوفتن کی آشورپور فولکلور خاندی یا گیلکی فولکلورˇ موسئقی پئره. آشورپورˇ کاران ویشتر مؤدرن بیدی تا فولکلور. انˇ کار، شرقی اوروپا موسئقی جی پور تاثير بئيته دأنه و خو سبکˇ مئن، والسˇ ريتمˇ جی‌ام استفاده بگوده دأنه.

عاشورپور، گيلکی خاننده‌ٰنˇ مئن، همه کسˇ جی قديمی‌تره و اوّل‌کسی بو کی گيلکی آهنگؤن و ترانهٰ‌ئنه بخانده. اون حودودˇ 60 تا آهنگ ضبط بئوده دأنه کی اوشؤنˇ شئر و آهنگه، ويشتر خودش بساته.

1578، رشتˇ مئن، [[نکيسا گوروه]]ˇ امره بشؤ صحنه سر و [[بابک ربوخه]] (نکيسا گوروهˇ سرپرست) همره هنده خو آهنگؤنه مردومˇ ره بخانده.

سراخر، وختی کی دو ما بو کی کوهولتˇ سند و سال و ريه عوفونت کودنˇ واسی '''جمˇ بيمارستان'''ˇ میان خوته بو، 1581 شرير ما هشتم، هو بيمارستان ِ مئن بمرده.<ref name="R">[http://isna.ir/Main/NewsView.aspx?ID=News-1068052&Lang=P احمد عاشورپور درگذشت، خبرگزاری دانشجویان ایران]</ref>

===عاشورپورˇ ترانه‌ٰن===
* آی لیلی (سر کوه بولند)
*مهتاب بندر انزلی (ایته [[روسی]] آهنگˇ سر)
*ساز و نقاره جمعه بازار (ایته اوروپپایی [[والس]]ˇ سر)
*جینگی جینگی جان
*آی لیلی
*خوروس‌خان
*مهتاب‌شبان
*دریا توفان داره

===بشتاوید===
*[http://www.iranold.net/Singer/Ashur%20Por/-Ey%20Leili-Ashour%20Por-www.IranOld.Net.mp3 آی لیلی(سر كوه بولند)-mp3]
*[http://blogtimes.ir/mp3/Jome_Bazar.mp3 جومه بازار-mp3]
*[http://vargir.persiangig.com/audio/Leyli.wma لیلی-mp3]

==عاشورپورˇ عکسان==
<center>
<gallery>

Image:Ashurpur1.jpg|
Image:Ashurpur_Alizade_Shams_Langerudi.jpg|[[شمس لنگرودی]]، [[احمد عاشورپور]] بانی [[حوسئن علیزاده]]
Image:20070217-ashour@20pour.jpg|
Image:Ashurpur.jpg|
Image:Ashsh.jpg|[[احمد عاشورپور]] تشییع جنازه، انزلی بی‌بی‌حوریه میان
Image:A081nd.jpg|
Image:Ashurpur2.jpg|
Image:Ahmad_Ashurpur_Photo_by_Masud_Soheyli.jpg|

</gallery>
</center>

==سربس==
*[http://www.etemaad.ir/Released/87-11-10/187.htm   اعتمادˇ روزنامه. پنج شنبه، 10 بهمن 1387 - شماره 1879]
*[http://www.adinebook.com/gp/product/9643621855/ref=sr_1_1000_1/921-8536949-3554743 آفتاب خیزان، دریا توفان: زندگی و آثار احمد عاشورپور  ] 


==جیرنویس==
{{جیرنویس}}

==بیرینی پیوندؤن==
*[http://www.ashourpour.blogfa.com   وبلاگ استاد احمد عاشورپور]
*[http://ashourpour2.blogfa.com/post-6.aspx   فهرست ترانه هاي استاد احمد عاشورپور]
*[http://www.varg.ir/archives/2008/05/ashurpurfolklor.php   عاشورپور و فولکلور]
*[http://www.galesh.ir/index.php?option=com_content&task=view&id=37&Itemid=29-50k -گفتگو با احمد عاشورپور] 
*[http://www.bamdad.blogspot.com/2003_01_19_bamdad_archive.html -گفتگو با استاد احمد عاشورپور] 
*[http://www.www.iran-newspaper.com/1381/810418/html/art.htm -کنسرت احمد عاشورپور]
*[http://www.varg.ir/archives/2008/01/post_4.php   گزارش تصویری از تشییع جنازه‌ی احمد عاشورپور در بی‌بی‌حوریه‌ی انزلی]
*[http://www.artmusic.ir/news/show.asp?Id=2522 گفت و گو با احمد عاشورپور، پدر موسيقی گیلان] 
*[http://itt.blogfa.com/post-44.aspx زندگي و آثار احمد عاشورپور استاد موسيقي فولکلوريک گيلان ] 
*[http://www.ashourpour2.blogfa.com/post-3.aspx  تصاوير استاد احمد عاشورپور]
*[http://www.persianartmusic.com/Archives/reports_archivesXV.html گزارشی از کنسرت احمد عاشورپور] 
*[http://www.shahrvand.com/fa/backissues/shahrvand/Tuesdays/701/701art.htm-بزرگداشت احمد عاشورپور] 
*[http://www.waresh.net/mashahir/ashurpour.htm - احمد عاشورپور] 
*[http://roozonline.com/05newspapers/012846.shtml-خواننده فولکلور گیلان]
{{گیلان خوانندان}}


[[Category:موسئقی]]
[[Category:گیلک خاننده‌ٰن]]
[[Category:انزلی سرشناسؤن]]
[[Category:۱۴۹۱]]
[[Category:امیر ما]]
[[Category:۱۵۸۱]]
[[Category:شریر ما]]
[[رده:حىاتي وانويسؤن]]
