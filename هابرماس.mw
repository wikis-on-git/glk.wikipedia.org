{{Naqes}}
<div dir="rtl">
ايتا جه جدی‌ترینِ [[مودرنیته]] مودافعان.
'''یورگن هابرماس'''، 1502 [[گالشی سال]]، [[ورفنه ما]] دهم (18 ژوئن 929 میلادی)، [[Älmän|آلمانِ]] مئن به دونیا بامو. 

==هابرماسِ نظران==
هابرماس [[Fəränkfortə dabirəstän|فرانکفورتِ دبیرستانه]] وابسته‌گی داره و [[Əntəqädi nəzariye|انتقادی نظریهٰ]] پیش بره. اونِ افکار، منطقِ موکالمه پیدا بوستنِ مئن پور تأثیر داره. هابرماس مودرنیسمِ ستایش‌گر نی‌یه، امّا اونِ اصل و بونه جه دفاع کونه و اَ لحاظِ جه، مارکسِ امره تشابهاتی داره.

[[Image:2004_katholische-akademie-habermas-ratzinger_1-799x533.jpg|thumb|left|Yürgən Häbermäs (Samtə çap), Ğozef Rätzingerə (Päp Benedik) amre gab ze dare]]

اون انتقادی نظریهٰ تبدیل کونه به ایتا شناخت‌شناسانه برداشت. و پس ِ اون موشتلق "خرد ارتباطیه" دهه .و ارتباطی خرده ایته راه چاره دانه کی رها بوستن و پایانه فارسئنِ امکانه دهه.
 
هابرماسِ شناخت‌شناسی، [[Märks|مارکسِ]] مانستن آينده‌نگر ایسه و ایته ده موقعیته ره فیکر کونه و اَ تصورِ جه، خو امروزی بحثانِ مئن استفاده کونه. هابرماس آینده و آدمِ توانايی‌ئن، «علمِ انسانی کودن» و «اجتماعی موناسبتانه عوضأ کودن» و «روشنگری طرح و مودرنیتهٰ کاملأ کودن»ِ جه خو تصوره داره و خأیه خو سهمِ اندی، «دانشه منافعِ جه رها کودن»ِ مئن ایله‌جار برسانه.

هابرماس موعتقده کی: نقادی وا فلسفه و علمِ مین جا بگیره. هابرماسِ جا تانیم پور باموجیم. امّا جه اونِ بخترین درسان، بگوبیشتاو و بحث کودنِ اخلاقه رعایت کودنه. اون فیلسوفان و اندیشمندانِ امره مودام بحث داشتی. اساسی‌ترین نوکته‌ئن مئن، دیگرانِ امره پور اختلاف نظر داشتی. امّا هی‌زماتی، موکالمه منطقِ اوصولِ جه خارج نبوستی. ناروا نسبت فانده و بحثِ مسیره مونحرفأ نوکود. هابرماس همیشک روشنفکرانه اخلاقه رعایت بوکود و حتا خو توندترین احکامِ مئن، کاملن استدلالی عمل بوکود و جومله‌ای ناورد کی شخصی خوصومت یا توهین یا بدنام کودن اونِ مئن بده ببه. اون، [[Pasämodern filsufän|پسامودرن فیلسوفانِ]] امره پور بگوبیشتاو داشتی کی حتا لحظه‌ای اَ تصوره ایجاد نوکود کی تومامِ حقیقت خو ورجا نهه و حریفِ افشا کودنِ وظیفهٰ داره. هابرماسِ بوگوبیشتاوِ روشان، هرچی جه ویشتر نشان دهه کی غربِ مئن، فلسفه چندی پیشرفته‌یه.

هابرماس، شهروندانِ موشارکت کودن بوگوبیشتاوان و سیاسی مسائلِ مئنه دموکراسی دانه و هَه تعریف، اونِ اعتقاده به بوگوبیشتاو و ارتباطی خرد نشان دهه.

==منبع==
مدرنیته و اندیشه انتقادی، [[بابک احمدی]]
[[category:Näqes maqälan]]
[[fa:یورگن هابرماس]]
[[en:Jürgen Habermas]]
[[de:Jürgen Habermas]]
