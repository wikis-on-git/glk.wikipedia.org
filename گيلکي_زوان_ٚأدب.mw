'''گيلکي زٚوان ٚ دابان''' يا '''گيلکي زٚوان ٚ ادبيات''' ايتأ خۊجير دابؤن ايسه کي کاسپين ٚ زوانان ٚ گۊد(خانواده) ٚ مئن دأره.گيلکي زوان، زيديه دؤوؤمي زۊان هشتؤمي ؤ نؤهمي قرن ٚ مئن دؤنس شأنه ؤ أ دؤرئن ٚ مئن پۊر کيتاب به گيلگي بنويشته بۊبۊست ٚ نأ، هينه وأسي گيلکي، فارسي زوان ٚ پسي دؤوؤمي زوان ايران ٚ مئن ايسه کي دئباري وؤت ؤ بنوييشته دأره.أ زوان ٚ مئن سۊته نؤ(مزقاني شئر،تکأيي شئر،هيجايي ؤ عرۊضي شئر) ره دئه شأنه.

== داميشکا ==
جه دئباري گيلکي کيتابان گه بنويشته بۊبۊسته يا اؤنه مئن گيلکي بنويشته وؤجۊد دأره، شأ ۱.قؤرآن ٚ تفسير سۊرتچي(هفتؤمي قرن) ۲.مقامات الحریری وگردان(هفتؤمي قرن) ۳.پيرشرفشا ديوان(هشتؤمي قرن) ۴.الکفایه(نؤهۊمي قرن) ۵.الابانه(نؤهۊمي قرن) ۶.کتاب الله_ه تفسير(قرن۹) ۷.مغنیسا تفسير(قرن۹) ۸.دؤوؤمي زيدي مشيخ(قرن۹) ۹.سۊوؤمي زيدي مشيخ(قرن۹) ۱۰.طنطرانیه_ه قصيده(قرن۹) ره نؤم بۊردن.

== نؤمي شاعران ==

==== پيرشرفشا دؤلايي گيلاني ====
پيرشرفشا گه هشتؤمي قرن ٚ مئن زيوش گۊد، گيلکي شئر ٚ پئر شينأخته بۊبۊسته ؤ خۊ جي يته ديوان به جا بنأ دأره کي بؤخارا مئن پأسه بۊنه، أ ديوان شامل ۷۷۲ ته دۊبيتي بۊنه.پيرشرفشاه_ه آرامجار(آرامگاه) دارسرا رۊستا (رضوانشهر ٚ شأرستان ٚ مئن) مئن نأ.

يته نيمۊنه جه پيرشرفشا شئران:

من مانم همان ول ؤ ميشؤن بکشتينأ

ول  بنه  لا  تر  به  خۊن  بدأشتينأ

من مانم همان ول نچيه بمؤردينأ

باغ‌به‌کس بمأنده ول کام نیافتینأ

=== خان احمدخان ===
