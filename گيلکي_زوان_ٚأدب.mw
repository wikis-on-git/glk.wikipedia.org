'''گيلکي زٚوان ٚ دابان''' يا '''گيلکي زٚوان ٚ ادبيات''' ايتأ خۊجير دابؤن ايسه کي کاسپين ٚ زوانان ٚ گۊد(خانواده) ٚ مئن دأره.[[گيلکي زوؤن|گيلکي زوان]]، زيديه دؤوؤمي زۊان هشتؤمي ؤ نؤهمي قرن ٚ مئن دؤنس شأنه ؤ أ دؤرئن ٚ مئن پۊر کيتاب به گيلگي بنويشته بۊبۊست ٚ نأ، هينه وأسي گيلکي، [[فارسي زوؤن|فارسي زوان]] ٚ پسي دؤوؤمي زوان ايران ٚ مئن ايسه کي دئباري وؤت ؤ بنويشته دأره.أ زوان ٚ مئن سۊته نؤ(مزقاني شئر،تکأيي شئر،هيجايي ؤ عرۊضي شئر) ره دئه شأنه.

== داميشکا ==
جه دئباري گيلکي کيتابان گه بنويشته بۊبۊسته يا اۊنه مئن گيلکي بنويشته وؤجۊد دأره، شأ ۱.قؤرآن ٚ تفسير به نؤم سۊرتچي(هفتؤمي قرن) ۲.مقامات الحریری_ه وگردان(هفتؤمي قرن) ۳.پيرشرفشا ديوان(هشتؤمي قرن) ۴.الکفایه(نؤهۊمي قرن) ۵.الابانه(نؤهۊمي قرن) ۶.کتاب الله_ه تفسير(قرن۹) ۷.مغنیسا تفسير(قرن۹) ۸.دؤوؤمي زيدي مشيخ(قرن۹) ۹.سۊوؤمي زيدي مشيخ(قرن۹) ۱۰.طنطرانیه_ه قصيده(قرن۹) ره نؤم بۊردن.

== نؤمي شاعران ==

==== پيرشرفشا دؤلايي گيلاني ====
پيرشرفشا گه هشتؤمي قرن ٚ مئن زيوش گۊد، گيلکي شئر ٚ پئر شينأخته بۊبۊسته ؤ خۊ جي يته ديوان به جا بنأ دأره کي بؤخارا مئن پأسه بۊنه، أ ديوان شامل ۷۷۲ ته دۊبيتي بۊنه.پيرشرفشاه_ه آرامجار(آرامگاه) دارسرا رۊستا (رضوانشهر ٚ شأرستان ٚ مئن) مئن نأ.

يته نيمۊنه جه پيرشرفشا شئران:

من مانم همان ول ؤ ميشؤن بکشتينأ

ول  بنه  لا  تر  به  خۊن  بدأشتينأ

من مانم همان ول نچيه بمؤردينأ

باغ‌به‌کس بمأنده ول کام نیافتینأ
[[فاىل:Karkiya Xan Ahmad xan-e do'om.PNG|بندانگشتی|يته ولگه خان احمد ٚ شئران ٚ جي گه تئران ٚ مئن پأسه بۊنه.]]

=== خان احمدخان ===
[[خان احمدخان]]، ايتأ شاعر بؤ کي گيلکي ؤ فارسي زوان ٚ أمرأ شعر بؤگۊته دأره ؤ أنه جي شعراني به جا بۊمانسه نأ.

يته نيمۊنه جه خان احمد ٚ شئران:

شده‌ام زار و پریشان، درم جؤن کنش’

دیل ٚ پۊر خۊن ٚ مۊ أز عشق ٚ تۊ مؤني آتش’

تۊ به أغيار نشيني مي ديل’ خۊن کؤني

تۊ بگۊ چي بکۊنم مردٚمؤن ٚ سرزنش’

شيوهٔ ديلبري ؤ عشوه ؤ ناز ؤ غمزه

هرچي دؤني تۊ بکۊن اؤنچه تۊ دؤني روش’

أز فراق ٚ تۊ مؤجم کۊچه به کۊچه شب ؤ رۊز

همدمي خۊد بگۊدي همسر ٚ تۊرک ؤ تالش’

مۊ که تأ هيچ نگۊتأم ؤ تۊ خۊد آزرده‌یأبي

دۊ هزار چئه مۊ تي دؤنم، يکته’ واگۊته نشأ

=== شيون فۊمني ===
[[شىون فؤمني|شيون فؤمني]] ني جي مؤعاصر شاعران ٚ جي ايسه کي پۊر گيلکي سر أثر نبأ دأره.شيون ٚ گيلکي غزلان خئلي نؤمي ايسن.

يته نيمۊنه جي فۊمن ٚ شئران:

هۊ جۊر کي خستگي نأ رادوارِه

زمین خؤریم نِهأ اسب ٚ سواره

اگه بشکسه نأ يی سر نخور غم

همیشک سنگ خؤري نأ مِوه داره

و دئباخي شاعران کي شامل:محمدعلی افراشته،میرزا حسین خان کسمایی ؤ محمد ولی مظفری و... بۊنن.

== سربس ==
