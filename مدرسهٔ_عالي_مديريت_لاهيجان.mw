'''گيلانˇ مدرسهٔ عالي مديريت''' ىا '''لاجؤنˇ مدرسهٔ عالي مؤديريت''' ىا اۊجؤر کي نؤمي ايسه '''مدرسهٔ عالی مدیریت گیلان-لاهیجان''' ('''مدرسهٔ عالی مدیریت لاهیجان''')، سال [[۱۵۴۴ گيلکي|۱۵۴۴]]  بنابۊبؤ. 

==دانشگا ماله'ن، شهرˇ مئن==
اۊ زمت کي هنۊز [[گیلان|گيلان]]ˇ مئن دانشگا ننأ بۊ، [[لاجؤن]]ˇ '''مدرسهٔ عالي مديريت''' ؤ [[رشتˇ مدرسهٔ عالي بازرگاني]]، دۊته عالي مدرسه بؤن کي گيلانˇ علم ؤ فرهنگˇ سر پۊر أثر بنأن. وختي سال ۱۵۴۴ (۱۳۴۹ هجري شمسي) لاجؤنˇ مئن اي مدرسه بنابۊبؤ، سيصد ته دانشجۊ (لاکۊ ؤ ريکه) ايرانˇ سراسرأ جي هأىته ؤ اي مدرسه لاجؤن ؤ منطقه مئن هني اۊخؤن دأشت کي شهرˇ مردۊم خۊشؤنˇ خؤنه ىا خؤنه اۊتاقؤنه أننى ارزؤنتر کارىه دأن دانشجۊؤنه ىا حتی اۊ خانواده'ني کي ايشؤنˇ زأکؤن دانشامۊج بؤن، اۊ درسˇ جا کي دانشجۊؤن ايشؤنˇ زأکؤنه دأن، ايشؤنه خۊراک ؤ امکانات هأدأن.<ref>بهمن مشفقی. [http://www.lahig.ir/fa/pages/?cid=8204 مدرسه عالی مدیریت لاهیجان؛ عمری کوتاه با کارنامه‌ای درخشان و دورنمایی امیدبخش]</ref>

==فرهنگ ؤ هۊنر==
گيلانˇ مدرسهٔ عالي مديريتˇ دانشجؤن، خئلي خالؤنˇ مئن، تئاتر ؤ عکاسي ؤ فيلمˇ نقد ؤ شعر ؤ مۊزيک ؤ ورزش (فۊتبال ؤ واليبال ؤ کۊشتي ؤ...) ؤ کتاب واتينأدأن (نشر) ؤ مجله بيرين هأدأنˇ مئن کۊنۊش دأشتن. [[باران (نشريه)|باران]]ˇ نشريه ىکته نؤمي نشريه بۊ کي چار سال، [[پرويز صدقياني]] سردبيريأجي ؤ اۊسته'ن ؤ دانشجؤنˇ همکاريأ جي بيرين أمأ ؤ الؤن اينˇ نۊسخه'ن پىدا نبنه.<ref>بهمن مشفقی. [http://www.lahig.ir/fa/pages/?cid=8204 مدرسه عالی مدیریت لاهیجان؛ عمری کوتاه با کارنامه‌ای درخشان و دورنمایی امیدبخش]</ref>
===تئاتر===
سال ۱۵۴۴ زۊمۊسؤن، اي مدرسه مئن أولي تئاتري که دسأچمعي بۊشؤ صحنه سر اجرا بۊبؤ کي "مازيار" نؤم دأشت ؤ [[صادق هداىت]]ˇ شي بۊ ؤ [[اکبر ىادگاري]] اينˇ کارگردان بۊ. سال [[۱۵۴۵ گيلکي|۱۵۴۵]] "زير گذر لوطي صالح" نماىشنامه بۊشؤ صحنه سر ؤ کم-کمى تئاترˇ مئن دانشجؤنˇ کار جلفأبؤ ؤ '''خان داىي''' تئاترˇ جرگه' چاگۊدن. اي جرگه نؤم، دۊ ته نماىشنامه سر دکته مردۊمˇ دأهأن: "شب" ([[امين فقيهي]] جي) ؤ "ديکته" ([[غلامحسين ساعدي]] جي) ؤ هر دۊ ته کارگردان [[اکبر مؤمنپۊر]] بۊ. "ديکته" نماىشنامه [[ساواک]]ˇ دخالت ؤ اذئته باعث بۊبؤ.<ref>بهمن مشفقی. [http://www.lahig.ir/fa/pages/?cid=8204 مدرسه عالی مدیریت لاهیجان؛ عمری کوتاه با کارنامه‌ای درخشان و دورنمایی امیدبخش]</ref>

==دبستئه بؤن==
سال [[۱۵۴۹ گيلکي|۱۵۴۹]] (۱۳۵۴ هجري شمسي) وختي کي مدرسهٔ عالي مديريتˇ مئن دانشجۊ رۊز ئبه (۱۶ آذر) بؤزؤرگداشت بىتن، حۊکۊمت برزخأبؤ ؤ اي مدرسه' دبسته.<ref>بهمن مشفقی. [http://www.lahig.ir/fa/pages/?cid=8204 مدرسه عالی مدیریت لاهیجان؛ عمری کوتاه با کارنامه‌ای درخشان و دورنمایی امیدبخش]</ref>

==دانشگا گيلانه تنأشؤن==
سال [[۱۵۵۱ گيلکي|۱۵۵۱]] (۱۳۵۶ هجري شمسي) مدرسهٔ عالي مديريت، رشتˇ مدرسهٔ عالي بازرگاني همرأ دۊتئىي [[دانشگاه گیلان|گيلانˇ دانشگا]] همرأ تۊىم بۊبؤن ؤ بۊبؤن گيلانˇ دانشگا. گيلانˇ دانشگا تا سال [[۱۵۵۳ گيلکي|۱۵۵۳]] چارده ته رشته ؤ ۶۰۵ نفر دانشجۊأ جي خۊ کاره سره دأ.<ref>[http://www.guilan.ac.ir/info.php?a=25 گيلانˇ دانشگا تاريخ]</ref>


==مدرسه فارغ التحصيلؤن==
اي مدرسه درس بۊخؤنده'ن، سال ۱۳۶۲ هجري شمسي، "انجمن فارغ التحصيلان مدرسهٔ عالي مديريت گيلان (لاهيجان)" بنابنأن ؤ اي مدرسه درس بۊخؤنده'نه کي هرته دۊنىا مئن ىک جا ايسأن گردأىته. اي انجۊمن هر سال آبان ماه، لاجؤنˇ مئن گردٚکله گينه خۊ اعضاىˇ مئن ؤ تهرانˇ مئن ني هر ماه نيشت دأنه.<ref>بهمن مشفقی. [http://www.lahig.ir/fa/pages/?cid=8204 مدرسه عالی مدیریت لاهیجان؛ عمری کوتاه با کارنامه‌ای درخشان و دورنمایی امیدبخش]</ref>

==سربس==

[[category:لاجؤن]]
[[category:گيلانˇ دانشگا'ن]]
[[category:لاجؤنˇ دانشگا'ن]]
[[category:عالي مدرسه'ن]]
[[category:مؤديريتˇ دانشگا'ن]]
