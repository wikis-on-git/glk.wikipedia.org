در گذشته های دور انسانها از ظرفهای مختلفی برای آشامیدن و غذا خوردن استفاده می کردند که جملگی آنها از

جنس چوب و سنگ و بعدها گل پخته شده بود. به مرور زمان این وسایل از جنس فلز شد که امروزه انواع

پیشرفته آن را در هر خانه ای می توان یافت. البته این وسایلی که ذکر شد هنوز هم کاربرد دارد البته نه از نوع

سنگ یا چوب بلکه گل پخته شده با فناوریهای جدید. اما گل بدلیل قابل انعطاف بودنش و ساخت اشکال متفاوت

از آن هنوز پابرجا مانده گرچه امروز بیشتر در ساخت وسایل تزیینی مثل کوزه و پارچ بکار برده می شود.

اما مردم گیلان ظرف سفال را با نوع خاصی از گل که از لایه های زیرین زمینهای کشاورزی بدست می آید

موفق به ساخت ظرفی شدند که قرنهاست حتی در خانواده های شهرنشین هم از آن استفاده می کنند. گمج نام این

ظرف است که گل آن بیشتر از زمینهای منطقه شفت و آستانه اشرفیه و زمینهای حاشیه رودخانه ها بدست می

آید. گمج جزو فرهنگ گیلانیان است بطوریکه درباره گمج ضرب المثلها و رسمها وجود دارد.

یک گیلانی اصیل هیچ وقت باقلاقاتوق یا فسنجان یا ترش تره یا ... را در ظرفی غیر از گمج درست نمی کند.

ناگفته نماند ساخت گمج که جزو صنایع دستی و تحت حمایت میراث فرهنگی نیز هست متاسفانه در آستانه

نابودیست. چون جوانترها بدلیل درآمد کم آن رغبتی برای تولید آن ندارند.  جالب آنکه جدیدا گمج چینی هم در

بازارهای گیلان دیده می شود.
