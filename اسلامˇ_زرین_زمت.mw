[[پرونده:Maqamat hariri.jpg|بندانگشتی|ىکته کتابخؤنه، [[عباسئن]]ˇ زمت. '''مقامات الحريري''' کتاب أجي.]]

[[اسلامˇ زرين زمت]] کي [[اسلام]]ˇ تاريخˇمئن، تيتي گۊدن ؤ پيش شؤنˇ زمت بۊ، اۊ زمتˇ بۊمؤنسه أثرؤن ؤ وؤتؤن أجي، چارؤمي ؤ پنجؤمي قرن هجري قمري (هشتؤمي قرنˇ [[ميلادي تقويم|ميلادي]] مئنه' جي تا سيزدهؤمي قرنˇ ميلادي مئنه) بنه.<ref>۱۲۵۸ sack of Baghdad by Hulagu, the grand-son of Gengis-Khan. Matthew E. Falagas, Effie A. Zarkadoulia, George Samonis (۲۰۰۶). «Arab science in the golden age (۷۵۰–۱۲۵۸ C.E.) and today», The FASEB Journal ۲۰, pp. ۱۵۸۱–۱۵۸۶.</ref><ref> Ahmad Y Hassan, [http://www.history-science-technology.com/Articles/articles%2071.htm Transfer Of Islamic Technology To The West, Part II: Transmission Of Islamic Engineering.]</ref>  اي زمت، اسلامي کشورؤن، مخصۊصاً ايرانˇ مئن، پۊر پۊرˇ هۊنرمند ؤ صنعتگر ؤ [[فلسفه|فيلسۊف]] ؤ دانشپژۊه ؤ شاعر ؤ [[جؤغرافي|جؤغرافيدؤن]] ؤ مأندس ؤ نيويشتنکس ؤ [[شیمی|شيميدؤن]] ؤ [[فیزیک|فيزيکدؤن]] ؤ پزشک ؤ تاجر ؤ... بۊ.<ref>موسی نجفی. انقلاب فرامدرن و تمدن اسلامی(موج چهارم بیداری اسلامی). چاپ دوم. موسسه مطالعات تاریخ معاصر ایران، ۱۳۸۸. ۲۴۹.</ref>

اسلامˇ زرين زمتˇ مۊسلمان دانشمندؤن، دۊنىا مئن نۊجۊم ؤ [[ستاره-شناسي|ستاره-شناسئه]] بنابۊدن.<ref>اطلس تاریخ جهان برای دانش‌آموز، سیمون آدامز، مرجان نگهی، جمشید نوروزی؛ انتشارات افق صفحه ۶۶.</ref>

اۊرۊپا تيتي گۊدن، مئني سده'ن (قرون وسطی)ˇ پسي ىکته دليلؤن اي بۊ کي اسلامˇ زرين زمتˇ کتابؤنه کارأىته.<ref>Farmer, Henry George (1988), [https://www.worldcat.org/title/historical-facts-for-the-arabian-musical-influence/oclc/220811631 Historical facts for the Arabian Musical Influence, Ayer Publishing].</ref><ref>Frieder, Braden K. Chivalry & the perfect prince: tournaments, art, and armor at the Spanish Habsburg court Truman State University, 2008 ISBN 1-931112-69-X, ISBN 978-1-931112-69-7</ref><ref>Grierson, Philip Medieval European Coinage Cambridge University Press, 2007 ISBN 0-521-03177-X, ISBN 978-0-521-03177-6</ref>

==زمتˇ سرأىتن==
اي زمت، اۊ زمت بۊ کي [[عرب|عربي]] خلافت ؤ اينˇ پۊشتي ىعني '''قشري اسلام''' کي سؤنت ؤ اجماعˇ سر تأکيد دأشت، [[ايران]]ˇ مئن ضعيفأبؤ ؤ خۊ نۊفۊذه دسأجي هأدأ ولي اۊ طرفأجي هلئه [[صۊفيگري]] أخلاق ايرانه دنگيته بۊ. اي زمتˇ مئن، [[آل بويه|بۊىه'ن]]ˇ حۊکۊمت، مخصۊصاً [[عضدالدوله|عضدالدؤلهٔ ديلمي]] زمت پۊر أثر دأشت. اي زمت، خلافتˇ بسربؤن کمأبؤ ؤ هلئه [[تۊرک|تۊرکؤن]] ايرانˇ مئن زۊر نياته بؤن.<ref>سید جواد طباطبایی. زوال اندیشهٔ سیاسی در ایران؛ گفتار در مبانی نظری انحطاط ایران. ۱۳۸۹. ص۱۸۷.</ref>

اسلامˇ أولي سده'ن (قرنؤن)، ايرانˇ مئن هلئه صۊفيگري سرأنىته، دۊ ته أصلي جرىان وير ؤ فلسفه مئن دبۊ کي کسکسؤنˇ همرأ مؤخالف بؤن؛ ىکته عقلگرا فيلسۊفؤن کي ىۊنانˇ فلسفه' بۊخؤنده بؤن ؤ گاگلف وگردؤنئه بؤن.<ref>سید جواد طباطبایی. زوال اندیشهٔ سیاسی در ایران؛ گفتار در مبانی نظری انحطاط ایران. ۱۳۸۹. ص۱۸۸.</ref> اؤکته'ني شريعتمند جرگه'ن کي فلسفه همرأ دۊشمند بؤن.<ref>سید جواد طباطبایی. زوال اندیشهٔ سیاسی در ایران؛ گفتار در مبانی نظری انحطاط ایران. ۱۳۸۹. ص۱۹۰.</ref>  أولي جرگه همه چي مئن -حتی دينˇ مئن- عقله دأشتن ولي دومي جرگه عقل أني بردن شريعتˇ شرˇ مئن. 

==بۊىه'نˇ نقش==
[[ولاديمير مينؤرسکي]] اي زمته '''ايراني مئنپرده''' دۊخؤنده.<ref>سید جواد طباطبایی. زوال اندیشهٔ سیاسی در ایران؛ گفتار در مبانی نظری انحطاط ایران. ۱۳۸۹. ص۱۹۰.</ref> چۊن اي زمتˇ أصلˇ تفاقؤن [[آل بويه|بۊىه'ن]]ˇ قرنˇ مئن ؤ [[بغداد]] تا [[خۊراسؤن]]ˇ هنشر دکته ؤ اي زمتˇ پيش أمأنˇ مئن، بۊىه'نˇ مؤدارا ؤ تساهؤل پۊر نقش دأشت؛ چۊن اۊشؤن، سؤنتي اسلامه بدئه، فلسفه ؤ فلسفي تشيعه توجه دأشتن.

==ويشتر بۊخؤنين==
*[[فارابي]]

==سربس==

[[رده:اسلامˇزرين زمت]]
[[رده:اسلام]]
[[رده:بۊىه'ن]]
