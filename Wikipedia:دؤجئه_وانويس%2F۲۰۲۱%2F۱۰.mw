'''[[ناصر للحق أطرۊوش]]'''

'''ابۊمحمدحسن بن علي بن حسن بن علي بن عمرالأشرف بن زين‌العابدين''' نؤمي '''ناصر للحق''' (۲۳۰ ه.ق. [[مدينه]] بيچئه - ۳۰۴ ه.ق. [[آمؤل]] بمۊرده) عالم، فقيه، متکلم، شاعر ؤ [[مازندران|طبرستان]]ˇ حاکم بۊ. اين-ه '''أطرۊوش''' دۊخؤندن چؤن رافع‌بن‌هرثمه شکنجه جيجا يأجي کرأبؤبۊ.
[[مازندران|طبرستان]] ؤ [[گيلان]] أجي ناصر-ه به‌عنوانˇ [[اسلام]]ˇ اولين مروجين شنأسنن. ناصر کبير ۳۰۱ ه. ق. [[سامانئن]]-ه به مرزˇ [[چالۊس]] شکست بدأ يؤ [[علويئن]]ˇ پاگه-أ رؤنق ببخشئه. 
[[File:رۊدبارکˇ مچيد.png|thumb|[[رۊدبارک]]ˇ مچچيد.]]
==طبرستان‌ئه کۊچ ==
حسن أطرۊوش، [[حسن‌بن زیدبن محمد]] (سادات حسيني، داعي کبير نؤمي) زمؤن کۊچنه طبرستان ؤ اينˇ مرگˇ پسي به‌سال ۲۷۰ ه.ق، اينˇ برأر [[مأمد بن زيد]]-ه پيوندنه.  ايمه مردۊمˇ ديانت‌بخشي ويسين بۊشؤ [[خۊراسؤن]]. اؤره رافع‌بن‌هرثمه (خۊراسؤنˇ والي) احمدبن عبدالله خجستاني  بکۊشته بؤنˇ پسي اينه بأگنئه زندؤن ؤ بنا بنأ شکنجه أجي اينه حرف بأري. گۊدره ضرباتˇ ماله ناصرˇ ايشتؤسن-ه مخل‌ؤده؛ هين وأسي اۊن به‌پس أطرۊوش -ه (اصم) شهرت پيدؤده. 
اما جاىˇ ديگر مشرۊح ايسه ناصرˇ شکنجه ؤ زندؤني به فرمؤنˇ احمدبن عبدالله خجستاني ([[نيشابۊر]]ˇ والي، ۲۶۸ ه.ق بمۊرده) أنجام بۊبؤ يؤ بنابراين حسن‌بن‌زیدˇ دؤرؤنˇ شي ايسسه؛ در هر صۊرت [[مأمدبن‌زید]]ˇ ايلجار أجي آزادأبۊنه ؤ وگردنه اينˇ پألۊ.  اي برأرۊن (داعي کبير ؤ داعي الي الحق) أطرۊوش-ه فضل ؤ علمي جؤرمرتبگي ويسين قبۊل دأشتن ؤ احترام نأن؛ امما ايشؤن‌ئه کارگزار نبۊ يؤ بعضا علويئنˇ ميئن-ه حيساب کيتابˇ مالي گۊد ؤ يه پأره أني منصبت قضايي گردن بيته.

== بيه‌پيشˇ دگردش  ==
سال ۲۸۷ ه.ق [[گؤرگان]]ˇ ميئن علويئنˇ شکست بۊخؤردن ؤ [[مأمد بن زيد]] (داعي الي الحق) سامانئنˇ جنگ أجي جؤن به‌در نيبئنه ؤ مينه. ناصر خۊ چکنه مرگˇ پس [[دامغان]] راه أجي [[ری]]-ه جيويزنه گه اۊ زمؤنه پيله‌شأر بۊ يؤ [[زيديه|زيديئن]]ˇ ويسين پۊرأهميت دأشت. هي مئنه [[جستان بن وهسۊدان]] [[ديلمئن]]ˇ حاکم گه خلفا ؤ سامانئنˇ تجسن أجي،  [[طبرستان]]ˇ دله بترسئه‌ايسأبۊ؛ ناصر-ه گه اينˇ ريفئق بۊ دۊخؤندنه [[ديلمؤن]] ؤ وعده نئنه اينه بال بزنه دأ علويئنˇ پاگه-أ دۊوارده احيأ ؤ کس‌به‌کس سامانئنˇ تهديد-ه اۊ سامؤن مرتفع بکۊنن ؤ ناصر أني اي پيشبنأک-ه تنأگينه. 
[[جستان بن وهسۊدان|جستان]] گه اينˇ أمرأ ديانت أجي بيعت بؤده‌بۊ اۊن ؤ بأني اينˇ خۊنواده-أ پندؤم هأدأ. ايشؤن کس‌به‎‌کس يگ دفأ ۲۸۹ ؤ ديگري ۲۹۰ ه.ق [[طبرستان]]-ه فترکسن امما بسر نبۊردن.'''[[ناصر للحق أطرۊوش|...دۊمباله]]'''
