[[جنگلیان]]، [[ميرزا]] رهبری امره خوشانه کاره 1489 [[گیلکی سال]] (1294 هجری شمسی) سراگيفتد و هفت سال بازون، جنگل ِ انقلاب، شکست بوخورده. امّا هن زماته میان، ميرزا و انه ِ دوستان موفق بوبوستد کی گيلان میان سلطنته لَغوْ بکوند و '''گيلانِ جوموری'''‌يه اعلام بکوند. یکشنبه روج، [[ديا ما]] 28، 1494 گیلکی سال (١٦ خرداد ١٢٩٩ خورشیدی) [[جنگلی‌ئن]] [[ایرانˇ سروخˇ انقلابˇ کومیته|ایرانˇ سورخˇ انقلابˇ کومیتهٰ]] تشکیل بدأن. ای کوميته سلطنته لغو بئوده و گيلان مئن [[جوموری]] اعلام بئوده. ميرزا [[گیلانˇ شؤرایی جؤموری]] مئن سرکوميسر و جنگ ِ کوميسر بوبوست.

[[Image:mirza36.jpg|thumb|left|Inqəläbə şorä]]

هنوز انقلابی دولت ِ کار به سامان نرسه بو کی اغتشاشات و بلوا، او انقلابیؤنی جه کی [[شوروی]] هوادار بؤن شوروع بوبؤ و بيلأخره میرزا مجبور بوبوسته جومعه روج، [[اسفندار ما]] اوّل، 1494 گالشی سال  (18 تیر ١٢٩٩)، دوتا نماينده و ايتا نامه اَ عبارت امره اوسه بئوده [[موسکؤ]]، [[لنين]] ره کی: «ايران ِ ملّت، حاضر نيه کی [[بلشؤویک|بلشؤويکؤن]] ِ برنامهٰ قبول لکونی» و بازون، قهر و اعتراض امره، [[رشت]] جی بوشؤ [[فومن]].

شنبه روج، اسفندار ما 23، 1494 گالشی سال، شوروی هوادارؤن، شوروی ارتشی فرمانده‌ئن همکاری امره، کودتا بکودن و ميرزا آدمؤنه دسگیر و  زندانی بکودن.

ايتؤ ببؤ کی ميرزا، گيلان ِ جوموری سرکوميسری (رييس‌جوموری) جی برکنار ببؤ و [[خالوقربان]] و [[کومونيست]] طرفؤن، جوموری مئن قودرته دسأ گيتن.

[[Image:mirza31.jpg|thumb|left|Qazzäqoni ki Jangələ amre hamkäri kudan]]

کومونيستؤن، چون توندرو بؤن و خاستن خودشؤن ِ کومونيستی عقايده يک شبه گيلان ِ مئن پياده بکونن، مردوم ِ مئن منفورأ بؤن. تا حدی کی وختی مرکزی قزاقؤن، [[رضاخان]] رهبری امره اوشؤنه فوتورکسه، مردوم حمايتی نکودن کی هيچ، قزاقؤنه کومکأ نی بئودن.

==جوموری سرانجام==
[[سردارسپه]]، وختی گيلانه ديرين بومأ، اوّل جوموری ارتشه کی کومونيستؤن ِ دس دبو شکست بدأ و اوشؤن در بوشؤن و بازون هچين بمانسه ميرزا و اون ِ آدمؤن.

رضاخان ميرزا جی بخاسته کی بايه تهران و خو گبؤنه مرکزی حوکومت امره راجه به استقلال و آزادی بزنه. امّا ميرزا قبول نکوده و قزاقؤن نی ميرزا آدمؤنه فوتورکسن و ميرزا يارؤن يا بموردن و يا تسليم ببؤن.

ميرزا نی خو آخرين رفئق امره کی [[گاؤک]] نام داشتی، بوشؤ [[خلخال]] کوهؤن ِ طرف کی بتانی بشی [[خانم عظمت فولادلو]] ور کی هميشک ميرزا جی حمايت کود.

امّا ورف و سرما اندی سخت بو کی [[تير ما]] 27، 1495 گالشی سال، هر دو نفر يخ زنيدی و فوت کونيدی.

ميرزا مردن ِ امره، گيلان ِ جوموری کارأ نی توماما بؤ.<br />
بعدی کی رضاشاه گیلان ـَ بیگیته اویا کی ترسه یی بازونم گیله کان قیام بکونیدی و بازونم مشروطه مانستن تهران ـَ بیگیرید یا میرزا مانستن جمهوری چاکونید ایتا سیاستی بکار ببرده کی گیله کان ـَ از بین ببره و اوشان ـَ فارس بکونه هنه واستی دولت گیلکان ـَ [[فوفارسستن|فوفارسسته]] و [[گیلان جمعیت|گیلان ـِ جمعیت]] ـَ سعی بکوده کماکونه .

*[http://web.archive.org/20030413012358/de.geocities.com/gile_mard/mkj.html جنگلِ انقلاب: عکس]


==سربس==
[[رده:جنگلˇ انقلاب]]
[[رده:حىاتي وانويسؤن]]
[[جرگه:گيلان ٚ تاريخ]]
