{{پأچ}}
{{بیسربس}}


[[ایران]]ˇ دل، [[گیلان]]ˇ خورتاوˇ مئن یته خوجیر منطقه نئه گه اونˇ نام هیسه قاسم آباد. در اصل روستا هیسه ولی گیلانˇ دئباخی روستأنˇ جی یه پرئه پیلاچی تر هیسه ؤ تاریخی تر.

قاسم آبادˇ اقتصاد ویشتر کشاورزی سر چرخنه ؤ برنج ؤ مرکباته شامل بونه، البته چند سالی وکنه بناتن گول زأن.

==جؤغرافی==
قاسماباد خورتاوˇ جي [[اؤشئن]]ˇ همرأ و خورخؤس (غرب)ˇ جی [[سیاکلرود]]ˇ همرأ همسایه هیسه. کلسیا رأ جی [[کاسپی دریا]] ؤ نسا رأ جی قاسمابادˇ بندانه منتهی بونه. ای منطقهٰ کؤنه ‌بند گونن. بند، کندˇ معنئ دنه.

==کشوري تخسیم==
قاسماباد، دئسالان کلأچئه شی بؤ ؤ برخی نؤدؤنم کارئنˇ وأسر یک در یک اونه کلأچئه جی هأیتن ؤ هدأن چابکسره.<sup>''{سربس خأنه}''</sup>

قاسم آباد دؤ بخشه: علیا و سفلی ؤ هر بخش خؤره چند ته روستا جی تشکیل وکته. علیا قاسماباد خورخؤسˇ مئن نئه و اي روستاٰنه شامل بونه: ﺟﯿﺮﻣﺤﻠﻪ، جؤﺭﻣﺤﻠﻪ، کورﺩﻣﺤﻠﻪ، ﺁﻏﻮﺯﮐﻠﻪ، ﺭﻭﮐﻮ، ﻣﻠﮏ ﻣﯿﺎﻥ، ﺧﺎﻧﺴﺮ، بندبون ﻭ ﺑﯿﺠﺎﺭﭘﺲ. سفلا ﻗﺎﺳﻢﺁﺑﺎد خورتاوˇ مئن نئه و ای روستأنه در برگیرنه: چایخانسر، کرساخیل، ﮔﺎﻟﺶ ﻣﺤﻠﻪ و ﮐﻼﻓﻪ ﻣﺤﻠﻪ، جیرمحله، جلم و عمردشت.


==قاسمابادˇ مردوم==
قاسمابادˇ مردوم گیلکي گب زئنن.

===قاسمابادي لیواس===
قاسمابادˇ مردومˇ لیواس، [[قاسمابادي تومان پیرأن|تومان پیرأن]]، یته جه ایران مئنˇ اصیلترین ؤ دئباریترین لیواسؤن هیسه که جهاني جشنوأرهٰ‌نˇ مئن پور جایزه بؤبورده دأره<sup>''{سربس خأنه}''</sup> حتی [[آتئن]]ˇ اؤلمپیکˇ مئن اي تومانپیرأنه کارأگیتن.<sup>''{سربس خأنه}''</sup>

ای لباس یته بونی دسماله شامل بونه کي اونˇ جا سر گایی گلف کولا جی استفاده کونن. قاسمابادی تومان پیرأن، گیلانˇ دئباخی پیرأنانˇ همرأ یه پرئه متفاوته. ای لباسˇ اصلی بخشانه شأنه ایته بخشبندی گوتن: دسمال (روسری)، لچک یا سربند، جمه یا پیرأن، الجاقیا، شلیته، شلوار ؤ چادر کمر.<sup>''{سربس خأنه}''</sup>

الجاقیا، یکجور لیواسه کي مخمل جی بؤدوته بؤبه. شلیته یا کوتاتومان یته پورچین ؤ کوتا دامنه کي اونه گردˇتومان دؤخؤنن.

===دسهونر===
*[[نمتبافي]] یته از قاسم آبادˇ دئباری سؤنتان هیسه که ویشتر جؤرمحله ؤ بندبونˇ مئن صورت گیرنه. نمت که گوسندؤنˇ پشمˇ جی چاگوده بونه ؤ زیراندازˇ ره استفاده بنه. کوچˇ نمتانˇ جی شأنه دکؤرˇ ره یا پاچراغی ره استفاده گوتن.
*[[چاشؤوؤجي]] (چاشؤبافي) که جغرزˇ قاسماباد، باخي گیلانˇ دیهاتؤنˇ دسهونر نی هیسه، ایجه تولید بونه. [[چاشؤ]] یکجور چادر هیسه که گیلانˇ زونؤنأن (زنأکؤن) اونه خو کمر دبسنن ؤ معمولا اونˇ زمینه سؤرخ رنگ هیسه. چاشؤˇ جی شأنه روتختی، بؤقچه، زیزانداز، پرده، جردقه ؤ رومیزی جا سر کارأگیتن.

===ورزش ؤ جشن===
:[[گیلمردي کوشتي]] اي سامؤنˇ مئن پور سابقه دأره. هر سال تابستانˇ مئن [[نؤروزبل]]ˇ نزدیکی، [[جؤردشت]]ˇ مئن یته جشنواره برگزار بونه که اي جشنواره مئن منطقه آدمان همه، وک وچأن، لک لاکؤن ؤ پئرمأران همگی اویجه سره هنن ؤ خو پهلوانانˇ کؤشتیئ یئنن گایی گلف خؤره گیرنن. جغرزˇ کوشتی، والیبال ؤ اسبسواري مسابقات نی ای جشنواره مئن برگزار وکنه.<sup>''{سربس خأنه}''</sup>

==متن جیگه‌ٰن (توریستی)==

*بندبونˇ قؤلئه (قلأ)
*کندˇسر
*چالˇسرˇآقا
*سیالات
*پدراب لک
*گیشار

===بندبونˇ قؤلئه (قلأ)===
[[بندبون]]ˇ بندˇ سر، یته دئباري اثر نئه که اونˇ قلأٰ بندبونˇ نامˇ همرأ شناسنن: بندبونˇ قلأ. '''بند''' هو کو معنئ دئنه ؤ '''بون''' گیلکی مئن وکنه جیر.

اي قلأ قدمت که ۱۲ متر اونˇ بولندئه وگردنه به چندصدسال پیش.<sup>''{سربس خأنه}''</sup> اي سامؤن آدمان  ای سنگی قلأ جي خو امنیتˇ ره کارأیتن.<sup>''{سربس خأنه}''</sup>

==طبیعت==

===روخؤنه‌ٰن===
یته روخؤنه، سفلی قاسمابادˇ جی گوذرنه که اونˇ آبˇ جی بیجارانˇ آبیاری ره استفاده بونه. ای رودخؤنهٰ [[سیالات]] دؤخؤنن. دئبار اي روخؤنه مئن ماهی گیتن. حتی جؤرأ آبانˇ مئن قزل‌آلا صید گوتن.

[[چایجان]] ؤ قاسمابادˇ خورخؤسی (غربی) روستأنˇ بیجارآب، [[خوشکرود]]ˇ جی تأمین بونه که [[سیاکلرود]]ˇ بلندی‌ئنˇ جي سربس گیرنه.

[[رده:گیلانˇ روستاٰن]]

[[fa:قاسم‌آباد (گیلان)]]
