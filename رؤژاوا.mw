[[پرونده:Flag of Syrian Kurdistan.svg|بندانگشتی|چپ|رؤژاوا بیدوق]]
کوردؤن، [[سوریه]] کوردستانه '''رؤژاوا''' دخؤنن. رؤژاوا، [[کوردي زوان|کوردي]] مئن هو أفتؤپردچین (غرب) بنه ؤ سو ته اؤستان دأنه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> رؤژاوا ۲۰۱۳ ميلادي نؤوامبر خۊ خۊفرمانئه هأىته. اي خۊفرماني ىکته جۊمبشˇ پسي بۊ کي جنسيتؤنˇ برابري ؤ دؤمؤکراسي ؤ اقوام ؤ مذهبؤنˇ آزادي ؤ ضدسرماىه بؤنˇ ئبه سرأىته بۊ.<ref>[http://www.biehlonbookchin.com/rojavas-threefold-economy/ Rojava’s Threefold Economy]</ref> 

رؤژاوا مئن دۊ ته أصلي سياسي جرىان کسؤنأجي زۊر دأنن: [[دؤمؤکراتيک ايجؤناىي حئزب|دؤمؤکراتيک ايجؤناىي حئزبه (PYD)]] ؤ [[کۊردˇ مللي شؤرا]]. اي دۊ ته جرىان سال ۲۰۱۲ ميلادي [[عراق]]ˇ [[أربيل]]ˇ مئن، [[مسعود بارزاني]] وساطتأ جي، [[کۊردي پيله شؤرا]] چاگۊدن کي اينˇ مئن هر دۊ ته جرىانأ جي برابر آدم ايسأ. [[خلقˇ دفاعˇ جرگهٰ‌ن]] (YPG)، دؤمؤکراتيک ايجؤناىي حزبˇ نظامي باله کي کۊردي پيله شؤرا بنا نأنˇ پسي بۊبؤ اي شؤرا نظامي بال.

==سۊريه دؤلتˇ جير==
دههٔ ۶۰ ميلادي جي، سۊريه دؤلتˇ رسمي سياستؤن (کي ىپاره اي سياستؤن، '''تعريب'''‌ ىا عربأگۊدن دۊخؤنده بنن) کاري بۊده کي کۊردؤن عملاً بۊبۊن درجه دؤ شهروند. ايتؤ کي سۊريه کۊردؤنˇ خئلي حقؤن ايشؤنأجي هأىته بۊبؤ. دؤلتي اداره'نˇ مئن مننيسن استخدام بۊبۊن ىا ويزا مننيسن هأگيرن ؤ حتی زمينˇ صاحاب مننيسن بۊبۊن.<ref>[http://www.hrw.org/reports/1996/Syria.htm Office of the United Nations High Commissioner for Human Rights; Persecution and Discrimination against Kurdish Citizens in Syria.]</ref> 

سۊريه کۊردستان (رؤژاوا) هم نفت دأنه هم گاز، هم تينه پمبه ؤ زىتۊن چاکۊنه امما اينکه کۊردؤنˇ تابعيت لغو بۊبؤ ؤ اينکه عربؤنه نيشانئن کۊردؤنˇ سامؤنˇ مئن، اۊ سامؤنˇ مئن بيعدالتي ويشترأبؤ.

==خۊفرماني هأىتن==
وختي کي [[سۊريه مللي شؤرا]] ؤ [[کۊردˇ مللي شؤرا]] جمأبؤن تا [[سۊريه]] آىنده به تصميم بگيرن، [[دؤمؤکراتيک ايجؤناىي حئزب]] دعوت نۊبؤ. وختي اي گردˇکله 'نˇ مئن کۊردؤنˇ سامؤنˇ خۊگرداني سر گب بۊبؤ، سۊريه مللي شؤرا اي خاسته نامنطقي دؤنس ؤ گۊت شاىد اجتماعي خۊگرداني قبۊل بۊبۊن امما سياسي خۊگرداني نأ!

۲۰۱۲ ژۊيه، جنگ هکشئه [[دمشق|دمشقه]]. وختي جنگ هرسئه سۊريه پاىتخته، سۊريه دؤلت تصميم بىته خۊ أرتشه کۊردنيشين سامؤنˇ جي بيرين هأکشه ؤ اۊشؤنه مئني سامؤنˇ مئن گردأگيره× ىعني اؤره کي جنگ دىته بۊ.

وختي سۊريه أرتش رؤژاوا جي بۊشؤ، تۊنداتۊند، [[خلقˇ دفاعˇ جرگهٰ‌ن|خلقˇ دفاعˇ جرگه'ن]] اۊ سامؤنˇ مئن سازمان بىتن. ىپاره نيرۊؤن کي سۊريه دؤلته وفادار بؤن ؤ رؤژاوا مئن بۊمؤنسه بؤن، وختي شهرؤن تخليه بۊبؤن، نظامي کؤنتؤرؤله هأدأن کۊردؤنˇ سياسي-نظامي نيرۊؤنه.<ref>http://ekurd.net/mismas/articles/misc2012/7/syriakurd541.htm</ref>  کۊردؤن خۊشؤنˇ استراتئژي نؤمه بنأن سومي راشي<ref>[https://rojavareport.wordpress.com/2014/12/22/efrin-economy-minister-rojava-challenging-norms-of-class-gender-and-power Efrin economy minister: Rojava challenging norms of class, gender and power]</ref>: "نأ دمشقˇ رئژيم، نأ اينˇ اپؤزؤسيؤن".



===کارکیاگری===
سال  ۲۰۰۳ میلادي، [[پ.ک.ک]] کي [[تورکیه]] مئن یکته پیله غیرقانوني حئزب ایسه کوردؤنˇ شی، [[سوریه]] مئن [[دؤمؤکراتيک ايجؤناىي حئزب|دؤمؤکراتيک ايجؤناىي حئزبه (PYD)]] بنابنأ. ۲۰۱۴ میلادي اي حئزب (پ.ی.د) [[رؤژاوا]] مئن، هرته کانتؤنˇ مئن یکته حؤکومتی سیستم چاگوده کي جیر به جؤر بو. یک جور سیستم کي سیاسی تصمیمؤنه محلی شؤراؤنˇ جي گینه ؤ اجتماعی خدمتؤن ؤ حؤقوقي مسائل، هو محلˇ شهروندؤن ؤ یکته ساختارˇ جي اداره بنه کي اي ساختار، '''دؤمؤکراتیک اجتماعي جؤمبش''' (TEV-DEM)ˇ چترˇ جیر شکل بیته. دؤمؤکراتیک اجتماعی جؤمبش، همه جور اعتقادی جرگه آدمؤنه کي کانتؤنˇ مئن ایسأن شامل بنه کي هرته ممکنه چنته حئزبه نماینده ببون.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref>

سال ۲۰۱۴، ژانت بیل کي خودش هو سال تا دسامبر، [[جزیره کانتؤن]]ˇ مئن ایسأبو، کانتؤنؤنه ایتؤ شرح دئنه:

هر وابین (بخش)ˇ '''کؤمؤن'''، ساختارˇ مئن اصلی ستون محسوب بنه. هرته کؤمؤن ۳۰۰ ته عضو دأنه ؤ دوته اشتراکي سرکرده (رئیس) کي انتخابی ایسن، یکته مردأی ؤ یکته زنأی. هر ۱۸ ته کؤمؤن، یکته '''وابین''' چاکؤنن. وابینˇ سرکردگی، اشتراکی ایسه ؤ سرکردهٰ‌ن هو وابینˇ مردومی شؤراؤنˇ مئن دؤجین بنن کي اي شؤراؤنˇ اعضا ني مردومˇ دؤجئه ایسن.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> 


وابینˇ مردومی شؤراؤن، کارکیاگری ؤ اقتصادي مسائلˇ سر (أشغال جیمأگودن، گرمایشی سیستم، زمینˇ مالکیت ؤ شرکتؤنˇ ایلجارˇ مورسؤن) تصمیم گینن.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> کؤمؤنؤن ؤ شؤراؤنˇ مئن ناقلن صدی چل زنأکؤن ایسأن ؤ پ.ی.د چون خأست کی سؤنتی جنسیتی روابطˇ مئن انقلاب بکونه، همه‌ته سطحˇ مئن زنأکؤن‌ئبه بدنه‌ی موازی چاگوده.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> 

[[پرونده:Rojava february2014 2.png|بندانگشتی|چپ|رؤژاوا کانتؤنؤن]]

===اجتماعي قرارˇ نسق===
رؤژاوا  '''اجتماعي قرارˇ نسق'''ˇ مئن شأنه سۊ ته أصلˇ مأسمکˇسر دس نأن: زنأکؤن ؤ ديکˇ دؤمؤکراسي ؤ ...
با نگاهی به منشور قرارداد اجتماعی روژآوا، می‌توان جنبه‌های مترقی‌ای را در آن یافت. مهم‌ترین جنبه‌های مترقی این قرارداد بر محور سه موضوع می‌توان مشخص کرد. زنان،[33] دموکراسی مستقیم، کثرت‌گرایی هویتی.

==رؤژاوا جنگ==
سوریه دیریني جنگˇ زمات، [[داعش]] خأستی أ شهره بگیره. کؤباني دؤرˇورˇ سامؤن همه داعشˇ دس دکته ؤ کؤباني محاصره ببؤ.

أ جنگ  سال ۱۵۸۸ گیلکی شرو بوبؤسته و أ زمات داعش تا بتانسته أ شهره جقأیته. داعش سو جبهه جي کؤبانیه فوتورکسه ؤ کلسیا طرفˇ جي شهره دیرین بمأن ؤ خوشؤنˇ پرچمه بوجؤر ببردن. ولي کوردؤن هنده بئسأن ؤ خوشؤنˇ شهرˇ جي دفاع بودن.<ref>[http://www.radiozamaneh.com/180280 نبرد تن به تن در کؤبانی]، رادیو زمانه</ref>

سال ۲۰۱۲ میلادی اواسط، [[بشار أسد]]ˇ أرتش کي خو مؤخالفؤن همره جنگسه‌دبو، رؤژاوا سامؤنˇ جي پس بنیشته ؤ رؤژاوا سامؤن دکته [[خلقˇ دفاعˇ جرگهٰ‌ن]] (YPG) ؤ [[زنأکؤنˇ دفاعˇ جرگهٰ‌ن]] (YPJ)ˇ چریکؤنˇ دس.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> اي چریکؤن هو عراقˇ پیشمرگؤن نین.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> ۲۰۱۲ تا ۲۰۱۵ اي دوته خلقي أرتش، جهاديئن (داعش)ˇ همره جنگسه‌دبؤن ؤ همزمان [[حأسأکه]] مئن ني بشار أسدˇ رژیمˇ همره جنگ کأدبون.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

بیلاخره ۲۰۱۵ ژانویه ۲۶، کؤباني چریکؤن، داعشه بسر بنن ؤ شأره رها کؤنن<ref>[http://www.bbc.com/news/world-middle-east-30991612 "Syrian Kurds 'drive Islamic State out of Kobane'"]. BBC News. January 26, 2015. Retrieved January 26, 2015.</ref> ؤ بازون کؤبانی کؤنترؤل [[خلقˇ دفاعˇ جرگهٰ‌ن]] (YPG) دس دره.


رؤژاوا جنگ مئن، باخي کشورؤنˇ جی‌م، آدمؤنی بشؤن ؤ خلقˇ دفاعˇ جرگهٰ‌نه بپیوستن ؤ بکوشته‌م ببؤن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> <ref>[https://www.youtube.com/watch?v=9UwjMoj4MXM شهروندان ایرانی که با داعش می‌جنگند.] بی‌بی‌سی فارسی.</ref> یپاره نظر اینه کي رؤژاوا جنگ، اسپانیا انقلابه مؤنه ؤ تفاقی کي کؤباني ؤ رؤژاوا مئن دکته‌دره أزا انقلابه.<ref> [http://www.theguardian.com/commentisfree/2014/oct/08/why-world-ignoring-revolutionary-kurds-syria-isis Why is the world ignoring the revolutionary Kurds in Syria?]. David Graeber</ref>


۲۰۱۴ آگؤست، داعش فرسئن سنجار ؤ عراقˇ أرتش ؤ عراقي کوردؤنˇپیشمرگؤن، ایزدیئنه وابدأن ؤ ایزدیئن ني داعشˇ ترسˇ جي کلسا طرفˇ کوهؤنه بروتن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> [[داعش]]، ایزدیئنˇ مئن کوشتار بوده ؤ دیهاتؤنˇ مردأکؤنه بکوشته ؤ چن صد زن ؤ زأکه تجاوز بوده ؤ برده بیته یا واداشته کي داعشˇ آدمؤنˇ همره ازدواج بکونن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> [[خلقˇ دفاعˇ جرگهٰ‌ن]] (YPG) ؤ [[زنأکؤنˇ دفاعˇ جرگهٰ‌ن]] (YPJ)، بیدینˇ سنگینˇ اسلحه ؤ بیدینˇ هوایی نیرو، سوریه جي بشؤن عراقˇ کوهؤنˇ طرف ؤ یکته راشی وابودن ایزدیئنˇ بیرین أمأن ئبه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref>

==سربس==
{{جیرنویس}}

[[رده:کۊردستان]]
