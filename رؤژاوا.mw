[[پرونده:Flag of Syrian Kurdistan.svg|بندانگشتی|چپ|رؤژاوا بیدوق]]
[[فایل:Coat of Arms of Rojava.png|بندانگشتی|چپ|رؤژاوا تابلام]]
[[پرونده:Rojava cities.png|بندانگشتی|چپ|رؤژاوا شهرؤن]]

کوردؤن، [[سۊريه]] کوردستانه '''رؤژاوا''' دخؤنن. رؤژاوا، [[کوردي زوان|کوردي]] مئن هو أفتؤپردچین (غرب) بنه ؤ سو ته اؤستان دأنه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> رؤژاوا ۲۰۱۳ ميلادي نؤوامبر خۊ خۊفرمانئه هأیته. اي خۊفرماني یکته جۊمبشˇ پسي بۊ کي جنسيتؤنˇ برابري ؤ [[ديکˇ دؤمؤکراسي]] ؤ اقوام ؤ مذهبؤنˇ آزادي ؤ ضدسرمایه بؤنˇ ئبه سرأیته بۊ.<ref>[http://www.biehlonbookchin.com/rojavas-threefold-economy/ Rojava’s Threefold Economy]</ref> 

رؤژاوا مئن دۊ ته أصلي سياسي جریان کسؤنأجي زۊر دأنن: [[دؤمؤکراتيک ايجؤنایي حئزب|دؤمؤکراتيک ايجؤنایي حئزبه (PYD)]] ؤ [[کۊردˇ مللي شؤرا]]. اي دۊ ته جریان سال ۲۰۱۲ ميلادي [[عراق]]ˇ [[أربيل]]ˇ مئن، [[مسعود بارزاني]] وساطتأ جي، [[کۊردي پيله شؤرا]] چاگۊدن کي اينˇ مئن هر دۊ ته جریانأ جي برابر آدم ايسأ. [[خلقˇ دفاعˇ جرگهٰ‌ن]] (YPG)، دؤمؤکراتيک ايجؤنایي حزبˇ نظامي باله کي کۊردي پيله شؤرا بنا نأنˇ پسي بۊبؤ اي شؤرا نظامي بال.

==سۊريه دؤلتˇ جير==
دههٔ ۶۰ ميلادي جي، سۊريه دؤلتˇ رسمي سياستؤن (کي یپاره اي سياستؤن، '''تعريب'''‌ یا عربأگۊدن دۊخؤنده بنن) کاري بۊده کي کۊردؤن عملاً بۊبۊن درجه دؤ شهروند. ايتؤ کي سۊريه کۊردؤنˇ خئلي حقؤن ايشؤنأجي هأیته بۊبؤ. دؤلتي اداره'نˇ مئن مننيسن استخدام بۊبۊن یا ويزا مننيسن هأگيرن ؤ حتی زمينˇ صاحاب مننيسن بۊبۊن.<ref>[http://www.hrw.org/reports/1996/Syria.htm Office of the United Nations High Commissioner for Human Rights; Persecution and Discrimination against Kurdish Citizens in Syria.]</ref> 

سۊريه کۊردستان (رؤژاوا) هم نفت دأنه هم گاز، هم تينه پمبه ؤ زیتۊن چاکۊنه امما اينکه کۊردؤنˇ تابعيت لغو بۊبؤ ؤ اينکه عربؤنه نيشانئن کۊردؤنˇ سامؤنˇ مئن، اۊ سامؤنˇ مئن بيعدالتي ويشترأبؤ.


==رؤژاوا جنگ==
[[سۊريه]] دیریني جنگˇ زمات، [[داعش]] خأستی أ شهره بگیره. کؤباني دؤرˇورˇ سامؤن همه داعشˇ دس دکته ؤ کؤباني محاصره ببؤ.

أ جنگ  سال ۱۵۸۸ گیلکی شرو بوبؤسته و أ زمات داعش تا بتانسته أ شهره جقأیته. داعش سو جبهه جي کؤبانیه فوتورکسه ؤ کلسیا طرفˇ جي شهره دیرین بمأن ؤ خوشؤنˇ پرچمه بوجؤر ببردن. ولي کوردؤن هنده بئسأن ؤ خوشؤنˇ شهرˇ جي دفاع بودن.<ref>[http://www.radiozamaneh.com/180280 نبرد تن به تن در کؤبانی]، رادیو زمانه</ref>

سال ۲۰۱۲ میلادی اواسط، [[بشار أسد]]ˇ أرتش کي خو مؤخالفؤن همره جنگسه‌دبو، رؤژاوا سامؤنˇ جي پس بنیشته ؤ رؤژاوا سامؤن دکته [[خلقˇ دفاعˇ جرگهٰ‌ن]] (YPG) ؤ [[زنأکؤنˇ دفاعˇ جرگهٰ‌ن]] (YPJ)ˇ چریکؤنˇ دس.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> اي چریکؤن هو عراقˇ پیشمرگؤن نین.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> ۲۰۱۲ تا ۲۰۱۵ اي دوته خلقي أرتش، جهاديئن (داعش)ˇ همره جنگسه‌دبؤن ؤ همزمان [[حأسأکه]] مئن ني بشار أسدˇ رژیمˇ همره جنگ کأدبون.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

بیلاخره ۲۰۱۵ ژانویه ۲۶، کؤباني چریکؤن، داعشه بسر بنن ؤ شأره رها کؤنن<ref>[http://www.bbc.com/news/world-middle-east-30991612 "Syrian Kurds 'drive Islamic State out of Kobane'"]. BBC News. January 26, 2015. Retrieved January 26, 2015.</ref> ؤ بازون کؤبانی کؤنترؤل [[خلقˇ دفاعˇ جرگهٰ‌ن]] (YPG) دس دره.


رؤژاوا جنگ مئن، باخي کشورؤنˇ جی‌م، آدمؤنی بشؤن ؤ خلقˇ دفاعˇ جرگهٰ‌نه بپیوستن ؤ بکوشته‌م ببؤن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> <ref>[https://www.youtube.com/watch?v=9UwjMoj4MXM شهروندان ایرانی که با داعش می‌جنگند.] بی‌بی‌سی فارسی.</ref> یپاره نظر اینه کي رؤژاوا جنگ، اسپانیا انقلابه مؤنه ؤ تفاقی کي کؤباني ؤ رؤژاوا مئن دکته‌دره أزا انقلابه.<ref> [http://www.theguardian.com/commentisfree/2014/oct/08/why-world-ignoring-revolutionary-kurds-syria-isis Why is the world ignoring the revolutionary Kurds in Syria?]. David Graeber</ref>


۲۰۱۴ آگؤست، داعش فرسئن سنجار ؤ عراقˇ أرتش ؤ عراقي کوردؤنˇپیشمرگؤن، ایزدیئنه وابدأن ؤ ایزدیئن ني داعشˇ ترسˇ جي کلسا طرفˇ کوهؤنه بروتن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> [[داعش]]، ایزدیئنˇ مئن کوشتار بوده ؤ دیهاتؤنˇ مردأکؤنه بکوشته ؤ چن صد زن ؤ زأکه تجاوز بوده ؤ برده بیته یا واداشته کي داعشˇ آدمؤنˇ همره ازدواج بکونن.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref> [[خلقˇ دفاعˇ جرگهٰ‌ن]] (YPG) ؤ [[زنأکؤنˇ دفاعˇ جرگهٰ‌ن]] (YPJ)، بیدینˇ سنگینˇ اسلحه ؤ بیدینˇ هوایی نیرو، سوریه جي بشؤن عراقˇ کوهؤنˇ طرف ؤ یکته راشی وابودن ایزدیئنˇ بیرین أمأن ئبه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref>


==رؤژاوا جۊمبشˇ فلسفه==
رؤژاوا جۊمبش، دؤمؤکراتيک کؤنفئدراليسم ؤ [[عبدالله اۊجالان|اۊجالان]]ˇ نظرؤنأ جي پۊر أثر هأیته.
===بۊکچين ؤ اۊجالانˇ تأثير، رؤژاوایˇ سر===
<small>''أصلˇ وانيويس: [[عبدالله اۊجالان]]''</small>

دهه‌یˇ هشتاد میلادي مئن [[پ.ک.ک]] حئزبˇ آدمؤن ویشتر دیهاتی‌ئن بؤن کي حئزبˇ گبؤن راجه به ارباب-رعیتی ؤ ناسیونالیسم ایشؤنه جذب گود. دهه‌یˇ ۹۰ [[عبدالله اۊجالان|اۊجالان]] خو روشˇ سر فکر ؤ مطالعه بوده ؤ تصمیم بیته حئزب خأ ویشتر سیاسی ببون ؤ زنأکؤنˇ مسائل این ئبه اهمیت پیدا بوده. اؤجالان راجه به [[لئنينيسم]] ؤ مرکزگرایی کي حئزبˇ مئن دأشت باني مسلحانه جنگ وافکراشؤ ؤ خو نظراته نقد بوده. مخصوصن وختی [[مۊری بۊکچین]]ˇ کارؤنه بخؤنده.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

اۊجالان ؤ بۊکچينˇ رابطه، کتابؤنه خؤندنˇ جي پيشتر بۊشؤ ؤ بنابۊدن کسکسؤن ئبه نامه نيويشتن ؤ اي نامه'نˇ مئن اۊجالان خۊشه بۊکچينˇ شاگرد دۊخؤنده ؤ اينأجي بخأسته کي همديگره بینن. بۊکچين ولي اينأجي پيرتر بۊ کي بۊتؤنه اي کاره بۊکۊنه. بۊکچينˇ مرگˇ پسي، [[قنديلˇ کۊهؤن]]ˇ مئن، [[پ.ک.ک]] اين ئبه مراسم بیته.


بۊکچينˇ چنته أصلˇ ايده'ن اۊجالانˇ سر ؤ هيتؤرأني رؤژاوا جۊمبشˇ سر پۊر أثر بنأ. اجتماعي محلشناسي (Social Ecology) ؤ ديکˇ دؤمؤکراسي ؤ کؤمؤنگرایي (Communalism) چنته ايده بؤن کي کسؤنأجي بۊبؤ "دؤمؤکراتيک کؤنفئدراليسم"ˇ ايده اۊجالانˇ ئبه.

یکته کتاب کي رؤژاوا جۊمبش اۊنأ جي پۊر تأثير هأیته "دؤمؤکراتيک کؤنفئدراليسم"<ref>Democratic Confederalism; by Abdullah Ocalan; first edition 2011; Published by: Transmedia Publishing Ltd. – London, Cologne; Translation: International Initiative.</ref> ايسه کي عبدالله اۊجالان بنويشته. اي کتابˇ مئن اۊجالان حقسأی کأدره کي قؤمي هؤويتؤنˇ مسأله' حل گۊدنˇ ئبه یکته راشي بياجه جغرزˇ دؤلت-ملت. اي کتابˇ مئن، صفحهٔ ۲۱ راجه به دؤمؤکراتيک کؤنفئدراليسم بنويشته دأنه: "اي جۊر فرمان دأن ؤ کارکياگرئه شأنه سياسي کارکياگري ؤ دؤمؤکراسي دۊخؤندن کي بي دؤلته." یا هي صفحه مئن نيويسنه "[[دؤمؤکراتيک کؤنفئدراليسم]]، باخيˇ سياسي جرگه'ن ؤ دسته'نˇ پيش بازه، نرم ؤ چنفرهنگي ؤ ضدانحصار ؤ اجماعگرا ايسه. [[محلشناسي]] (Ecology) ؤ [[فئمئنيسم]] اينˇ أصلˇ کانۊنؤن ايسن."

==خۊفرماني هأیتن==
وختي کي [[سۊريه مللي شؤرا]] ؤ [[کۊردˇ مللي شؤرا]] جمأبؤن تا [[سۊريه]] آینده به تصميم بگيرن، [[دؤمؤکراتيک ايجؤنایي حئزب]] دعوت نۊبؤ. وختي اي گردˇکله 'نˇ مئن کۊردؤنˇ سامؤنˇ خۊگرداني سر گب بۊبؤ، سۊريه مللي شؤرا اي خاسته نامنطقي دؤنس ؤ گۊت شاید اجتماعي خۊگرداني قبۊل بۊبۊن امما سياسي خۊگرداني نأ!

۲۰۱۲ ژۊيه، جنگ هکشئه [[دمشق|دمشقه]]. وختي جنگ هرسئه سۊريه پایتخته، سۊريه دؤلت تصميم بیته خۊ أرتشه کۊردنيشين سامؤنˇ جي بيرين هأکشه ؤ اۊشؤنه مئني سامؤنˇ مئن گردأگيره؛ یعني اؤره کي جنگ دیته بۊ.

وختي سۊريه أرتش رؤژاوا جي بۊشؤ، تۊنداتۊند، [[خلقˇ دفاعˇ جرگهٰ‌ن|خلقˇ دفاعˇ جرگه'ن]] اۊ سامؤنˇ مئن سازمان بیتن. یپاره نيرۊؤن کي سۊريه دؤلته وفادار بؤن ؤ رؤژاوا مئن بۊمؤنسه بؤن، وختي شهرؤن تخليه بۊبؤن، نظامي کؤنتؤرؤله هأدأن کۊردؤنˇ سياسي-نظامي نيرۊؤنه.<ref>http://ekurd.net/mismas/articles/misc2012/7/syriakurd541.htm</ref>  کۊردؤن خۊشؤنˇ استراتئژي نؤمه بنأن سومي راشي<ref>[https://rojavareport.wordpress.com/2014/12/22/efrin-economy-minister-rojava-challenging-norms-of-class-gender-and-power Efrin economy minister: Rojava challenging norms of class, gender and power]</ref>: "نأ دمشقˇ رئژيم، نأ اينˇ اپؤزؤسيؤن".

رؤژاوا سرکرده'ن هي جا سيوایي ؤ استقلالˇ گبه نزئن ؤ حتی خۊشؤنˇ '''اجتماعي قرارˇ نسق'''ˇ مئن سۊريه تماميت ارضي سر تأکيد کؤنن.<ref> [http://peaceinkurdistancampaign.com/charter-of-the-social-contract/ SELF-RULE IN ROJAVA: Charter of the Social Contract]</ref> ايتؤ نظر هأنه کي اي مأسمک ايشؤنˇ دؤمؤکراتيک کؤنفئدراليسمˇ جي آؤ خؤنه کي دئه ايشؤن ئبه مسأله سيوایي ؤ یکته تازه دؤلت-ملت چاگۊدن نئه.<ref>آرش اسدی. [http://pecritique.com/2015/10/03/%D8%B1%D9%88%DA%98%D8%A2%D9%88%D8%A7-%D9%87%D9%88%DB%8C%D8%AA%E2%80%8C%D8%AE%D9%88%D8%A7%D9%87%DB%8C-%D9%82%D9%88%D9%85%DB%8C%D8%AA%DB%8C-%DB%8C%D8%A7-%D8%AC%D8%B3%D8%AA%E2%80%8C%D9%88/ «روژآوا»: هویت‌خواهی قومیتی یا جست‌وجوی بدیل؟]</ref>

===کارکیاگری===
سال  ۲۰۰۳ میلادي، [[پ.ک.ک]] کي [[تورکیه]] مئن یکته پیله غیرقانوني حئزب ایسه کوردؤنˇ شی، [[سۊريه]] مئن [[دؤمؤکراتيک ايجؤنایي حئزب|دؤمؤکراتيک ايجؤنایي حئزبه (PYD)]] بنابنأ. ۲۰۱۴ میلادي اي حئزب (پ.ی.د) [[رؤژاوا]] مئن، هرته کانتؤنˇ مئن یکته حؤکومتی سیستم چاگوده کي جیر به جؤر بو. یک جور سیستم کي سیاسی تصمیمؤنه محلی شؤراؤنˇ جي گینه ؤ اجتماعی خدمتؤن ؤ حؤقوقي مسائل، هو محلˇ شهروندؤن ؤ یکته ساختارˇ جي اداره بنه کي اي ساختار، '''دؤمؤکراتیک اجتماعي جؤمبش''' (TEV-DEM)ˇ چترˇ جیر شکل بیته. دؤمؤکراتیک اجتماعی جؤمبش، همه جور اعتقادی جرگه آدمؤنه کي کانتؤنˇ مئن ایسأن شامل بنه کي هرته ممکنه چنته حئزبه نماینده ببون.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.] </ref>

سال ۲۰۱۴، ژانت بیل کي خودش هو سال تا دسامبر، [[جزیره کانتؤن]]ˇ مئن ایسأبو، کانتؤنؤنه ایتؤ شرح دئنه:

هر وابین (بخش)ˇ '''کؤمؤن'''، ساختارˇ مئن اصلی ستون محسوب بنه. هرته کؤمؤن ۳۰۰ ته عضو دأنه ؤ دوته اشتراکي سرکرده (رئیس) کي انتخابی ایسن، یکته مردأی ؤ یکته زنأی. هر ۱۸ ته کؤمؤن، یکته '''وابین''' چاکؤنن. وابینˇ سرکردگی، اشتراکی ایسه ؤ سرکردهٰ‌ن هو وابینˇ مردومی شؤراؤنˇ مئن دؤجین بنن کي اي شؤراؤنˇ اعضا ني مردومˇ دؤجئه ایسن.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> 


وابینˇ مردومی شؤراؤن، کارکیاگری ؤ اقتصادي مسائلˇ سر (أشغال جیمأگودن، گرمایشی سیستم، زمینˇ مالکیت ؤ شرکتؤنˇ ایلجارˇ مورسؤن) تصمیم گینن.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> کؤمؤنؤن ؤ شؤراؤنˇ مئن ناقلن صدی چل زنأکؤن ایسأن ؤ پ.ی.د چون خأست کی سؤنتی جنسیتی روابطˇ مئن انقلاب بکونه، همه‌ته سطحˇ مئن زنأکؤن‌ئبه بدنه‌ی موازی چاگوده.<ref> [http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref> 

[[پرونده:Rojava february2014 2.png|بندانگشتی|چپ|رؤژاوا کانتؤنؤن]]

===رؤژاوا-سۊريه شمالˇ فدرال دؤمؤکراتيک اقليمˇ مؤسسؤنˇ مجلس===
سال ۲۰۱۶ ميلادي، مارسˇ ۱۶ ؤ ۱۷ [[رميلان]]ˇ مئن ([[جزيره کانتؤن]]ˇ مئن) رؤژاوا-سۊريه شمالˇ فدرال دؤمؤکراتيک اقليمˇ مؤسسؤنˇ مجلس تشکيل بۊبؤ ؤ اي مجلسˇ مئن ۲۰۰ نفر نماينده ايسأبۊن کي کۊردستانˇ أفتؤپردچين (غرب) ؤ سۊريه شمالˇ ملتؤن أجي بۊن. اي نيشتˇ فيچينˇ بيانيه مئن تأکيد بۊبؤ کي '''فدرال دؤمؤکراتيک''' تضمين کؤنه کي همه ته قؤمي ؤ ديني جرگه'ن سۊريه آينده مئن ياور بۊبۊن.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>

اي مجلس خأ خۊشˇ فعاليته ايتؤ سرأگيره کي سياسي ؤ اجتماعي ساختارؤن ؤ قانۊن تدوين گۊدنˇ مئن کۊنۊش بکۊنه.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>

رؤژاوا-سۊريه شمالˇ فدرال دؤمؤکراتيکˇ اقليم سۊ ته کانتؤن دأنه (جزيره، کؤباني، عفرين) باني سۊ ته منطقه (شهبا، تل أبيض، شدادي).<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>

[[فایل:De facto cantons of Rojava.png|بندانگشتی|رؤژاوا چار ته کانتؤن: [[عفرين]] (نارنجي)، [[کؤباني]] (سۊرخ)، [[شهبا منطقه|شهبا]] (بنفش)، [[جزيره کانتؤن|جزيره]] (سبز).]]
===اجتماعي قرارˇ نسق===
رؤژاوا  '''اجتماعي قرارˇ نسق'''ˇ مئن شأنه سۊ ته أصلˇ مأسمکˇسر دس نأن: زنأکؤن ؤ [[ديکˇ دؤمؤکراسي]] ؤ هؤويتˇ مئن [[چنجۊرگي]] (Pluralism).<ref>[http://peaceinkurdistancampaign.com/charter-of-the-social-contract/ SELF-RULE IN ROJAVA: Charter of the Social Contract]</ref>

اي نسقˇ سومي بندˇ مئن [[جزيره کانتؤن]]ˇ گب بۊبؤ ؤ اين کي اي کانتؤنˇ آدمؤنˇ ديني ؤ قؤمي [[چنجۊرگي|چنجۊريه]] رسميت شناسنه ؤ [[کۊرد|کۊردؤن]] ؤ [[آشۊري|آشۊريئن]] ؤ [[چئچئن|چئچئنيئن]] ؤ [[أرمني|أرمنيئن]] ؤ [[اسلام|مۊسلمانؤن]] ؤ [[مسيحي|مسيحيئن]] ؤ [[ايزدي|ايزديئن]]ˇ مئن یکته سؤني زيندگيه خأنه. اينˇ بيسˇسومي بندˇ مئن ايتؤ بمأ دأنه کي هرکي حق دأنه خۊ قؤمي ؤ فرهنگي ؤ زواني ؤ جنسيتي حۊقۊقه بدأره. بيسˇیکؤمي بندˇ مئن، بشرˇ حۊقۊقˇ جهاني اعلاميه ؤ بشرˇ حۊقۊقˇ تمؤمˇ جهاني کؤنوانسيؤنؤنه رسميت شناسنه. بيسˇ نؤهؤمي بندˇ مئن گۊنه زن ؤ مرد زاکۊن (قانۊن)ˇ يش برابرن.<ref>[http://peaceinkurdistancampaign.com/charter-of-the-social-contract/ SELF-RULE IN ROJAVA: Charter of the Social Contract]</ref>


سال ۲۰۱۶ ميلادي، جۊن ۲۷ ؤ ۲۸، [[رؤژاوا]] فدرال دؤمؤکراتيک اقليم ([[سۊريه]] شمال)ˇ مؤسسؤنˇ مجلس، [[رميلان]]ˇ مئن بنيشتن تا اجتماعي قرارˇ نسقˇ پيشنيويسه نهايي بکۊنن. اي اجتماعي قرارˇ نسق يکته پيشاشۊ (مقدمه) دأنه باني يازده فصل ؤ ۸۵ ته قانۊني ماده.<ref>[http://encumenacibiciker.info/%D9%85%D8%B3%D9%88%D8%AF%D8%A9-%D8%A7%D9%84%D8%B9%D9%82%D8%AF-%D8%A7%D9%84%D8%A7%D8%AC%D8%AA%D9%85%D8%A7%D8%B9%D9%8A-%D9%84%D9%84%D9%81%D9%8A%D8%AF%D8%B1%D8%A7%D9%84%D9%8A%D8%A9-%D8%A7%D9%84%D8%AF/ مسودة العقد الاجتماعي للفيدرالية الديمقراطية لروج آفا – شمال سوريا]</ref>

اي نسقˇ پيشاشۊ مئن تأکيد بۊبؤ کي رؤژاوا-سۊريه شمالˇ خلق،  فدرال دؤمؤکراتيکˇ سيستمه بئترين سيستمي دؤنه کي تينه اقليمˇ تمؤمˇ قشرؤن ؤ خلقؤن ؤ دينؤنˇ حقۊقه بجا بأره.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref> 

رؤژاوا-سۊريه شمالˇ اجتماعي قرارˇ نسق، [[قاميشلؤ]] بنأ فدرال دؤمؤکراتيکˇ اقليمˇ مرکز ؤ أولي فصل أجي پنجۊمي ماده مئن تصريح بۊده کي رؤژاوا-سۊريه شمالˇ فدرال دؤمؤکراتيکˇ اقليمˇ پرچم (بيدۊق)، دؤمؤکراتيک ؤ فدرالي سۊريه پرچمˇ همرأ خأ جؤر بۊشۊن.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>

سومي ماده مئن تأکيد بۊبؤره کي اي اقليمˇ مئنˇ تمؤمˇ زبؤنؤنˇ آمۊجش، تمؤمˇ سطحؤنˇ مئن آزاد ؤ برابره. هفتۊمي ماده گۊنه کي اي نسق نخأنه يکته تازه کشور ؤ طبقاتي جامعه' بنا بني بلکي خأنه يکته دؤمؤکراتيک سيستم بنابکۊنه کي جامعه زۊرˇ سر بنا بۊبۊن ؤ دؤلتˇ نقشه محدۊد بکۊنه ؤ اۊنه چأکۊنه يکته سيستم کي خالي هماهنگ کؤنه.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>

أولي فصل أجي، پؤنزه تا هيودهۊمي ماده'نˇ مئن تمؤمˇ اجتماعي ؤ سياسي ؤ فرهنگي سطحؤنˇ مئن، مرد ؤ زنˇ برابري‌ئه تضمين بۊده.<ref>[http://www.nnsroj.com/fa/detiles.aspx?id=80681 تدوین پیش نویس قرارداد اجتماعی اقلیم دموکراتیک فدرال روژآوا - شمال سوریه]</ref>



==سربس==
{{جیرنویس}}

[[رده:کۊردستان]]
