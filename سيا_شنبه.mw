[[پرونده:BlackSabbath19720012200.sized.jpg|بندانگشتی|توني آيومي، آزبورن امره ايتا كونسرت سال ۱۹۷۳ مئن]]
<big>'''سيا شنبه''' (Black_Sabbath) ايتا اينگليسي باند، [[هيوي متال]] موسيقي مئن بيد كه سال ۱۹۶۹ [[بيرمنگام]] مئن شكل بيگيفته. اوشانه خواننده [[آزي آزبورن]] بو و گيتاريست [[توني آيومي]] ، بيسيست [[گيزر باتلر]] و اوشانه درامر [[بيل وارد]] بو. اَ گروه مئن پور كساني بوموييد و گروه جه  مئن بوشوييد. [[توني آيومي]] تنها كسي كه عضو ثابت '''سيا شنبه''' بو و همه سالانَ اَ گروه مئن بِئسا.</big>

== ۱۹۷۰- ۱۹۷۹ مئن==
<big>اَ گروه ابتدا اونه نام پولكا تالك كه ِارث هم دوخاده بوستي، اوشانه موزيكˇ  سبك، [[بلوز راك]] بو. قبل جه خوشانه نامˇ  گروه به بلك سبث واگردانيد اوشانه بيبسيت، گيزر باتلر ايتا جه خو ترانه‌ٰنˇ  نام ˇ بلك سبث بنا، كه نام ايتا فيلم سال ۱۹۶۳ مئن بو.</big><ref>http://classicrock.about.com/od/artistsae1/p/black_sabbath.htm</ref>

<big>ولي سال ۱۹۷۰ مئن خوشانه قديمي سبكˇ ديمه بنئيد و ايتا تازه سبك موسيقي مئن باورديد. اعضاي گروه ترسناك فيلمانه فاندرستن علاقه دشتيد و خواستيد ايتا تازه سبك موسيقي مئن باوريد كه اونه ملودي  دَپَركان و هوله تكان بيبه. و هتويي سبك [[هوي متال]] چكوده بوبوسته. سال ۱۹۷۰ مئن خوشانه اولي آلبومˇ  بازارˇ  مئن اوسي بوگوديد. كه اونه نام سيا شنبه (Black Sabbath) بو كه ايتا جه اوشانه آهنگان نام ايسه و هتو  اَ نام گروه رو بمانسته. ترانه و ملودي اَ آهنگ مرموزانه ايسه و [[گورخانه]] و [[وارش]] اوخان امره آغازا به</big>


What is this that stands before me?
Figure in black which points at me
Turn around quick, and start to run
Find out I'm the chosen one
Oh nooo!
Big black shape with eyes of fire
Telling people their desire
Satan's sitting there, he's smiling
Watches those flames get higher and higher
Oh no, no, please God help me


او چيسه كه مي پوشت سر ايسا؟
ايتا شوزه  ايسه گومار مئن مره دوخانه 
سرسام زنم...  خوايم جيويزم
وختي ايسه كه دينم مره دوجين بوگوده
گومار تن اونه چومانَ بل بيگيفته
مردوم ناجه‌ٰن اوشانه ره بوگوفته 
بيج ايتا گوشه نيشينه، خنده دَشكنه
و بل گيفتنˇ كرا پور تر بوبوستن دره فاندره
نه خودايا، نه... مرا كومك بوكون


<big>هو سال مئن سيا شنبه خوشانه دومين آلبوم چكوديد و بازار مئن اوسي بوگوديد. اوشانه آلبوم نام  [[تور]] (اينگليسي: Paranoid) بو كه آهنگانˇ كلاسيك دشتي، آهني مرداك، تور و خوكانˇ جنگ مَنستن،  اونه مئن چكوده بوبوسته بو. خوكانˇ جنگ (اينگليسي: War Pigs ) ايتا آهنگ و بيانيه ضد جنگ  مخصوصا [[ويتنامˇ  جنگ]] واستي ايسه كه اونه ترانه [[گيزر باتلر]] وانيويس بوگوده كه ايتا جهندمي و خوني تاتايي جنگ جه نيشان دِهِ.</big><ref>http://www.blacksabbath.com/history.html</ref>
<big>
سيا شنبه آلبومان ديگري بازار مئن اوسي بوگوده كه  Technical Ecstasy -Sabotage - Sabbath Bloody Sabbath - Volume 4 - Master Of Reality 
نام دشتي همه اوشان ماندگار و خوجير بوبوسته ولي اوشانه  قديمي آلبومان منستن سكه سو نزه.  سيا شنبه موضوع ترانه‌ٰن ويشتر واگرده به درباره زندگي فلسفه و جنگ و دين و خودا و اَ جور چيزانˇ  مَنَستن واورسه و انتقاد كونه و كرا سعي كونه به حقيقت فَرسه. سال ۱۹۷۸ سيا شنبه آلبوم  Never Say Die اينگاره بيگيفته و بازار مئن اوسي بوگوده. كه اوشانه هتشتمي آلبوم بوستي.  اَ آلبوم، واپسين آلبوم سيا شنبه، [[آزي آزبورن]] امره بو و جه بعد اَ آلبوم آزي كه موعتاد بوبوسته بو و پور مصرف گودي جه گروه بوشو. اَ سال مئن آزي پئر بمرده و آزي ايتا ترانه كه ( Junior's Eyes) جوان چومان نام دشتي اَ ايتفاق واستي بخوانده.</big> 

<big>آزي آزبورن مواد موخدر پور مصرف گودي و آوريل ۱۹۷۹ گروه جه بوشو. ايپچه دوارسته خوره سولو آلبوم چَكودي كه پيله موفقيت امره بو و ۱۰۰ ميليون ويشتر  اونه آلبومان فروش بوگوده. اونه جانشين، [[روني جيمز ديو]]، [[رينبو]] گروه سابقˇ  خواننده بو</big><ref>ويكي اينگليسي</ref>


<big>ايتا پيله ايتفاق سيا شنبه واستي دَكَفته كه [[بيل وارد]] درامر گروه جه بوشو و اونه جا سر [[ويني اپيس]] بيگيفته. اَ آلبوم مئن خوجير ترانه‌ٰني ،(شؤ سو كونه Turn Up The Night) – (كوگا قوانين Mob Rules ) – ( دَكفتن دونيا سوك جه Falling Off The Edge Of The World ) – 
(بوجور و بوجور Over And Over ) مَنستن و ايتا بي گبˇ آهنگ كه اونه نام (E5150) بو وجود دَشتي.</big>

== ۱۹۷۹- ۱۹۸۲ مئن==
<big>
آزي دِ نَتَنِستي گروه امره بئسه و جه گروه بوشو. [[توني آيومي]]، كه ناجه دَشتي سيا شنبه خو كارا  دونبال بوكونه [[راني جيمز ديو]] امره كه [[اِلف]] و [[رينبو]] گروه سابقˇ  خواننده بو گب بزه و اونه جه بخواسته كه سيا شنبه بايه. 
مولحق بوستن ديو، سيا شنبه گروه مئن، اَ  گروه واستي ايتا پيله تحول امره بو. ديو ايتا پيله خواننده بو كه خو خوجيرآوازا  اورگادي و  اونه خواندن سبك، [[آزي آزبورن]] امره پور تفاوت داشتي و هتويي سيا شنبه رو تاثير بنا. قبل جه ديو،  اعضاي گروه خوشانه ايله جار امره ترانه و ملودي آهنگانˇ  چكوديد  ولي وختي ديو ، آزبورن جا بومو به تنهايي خودش هم ترانه و ملوديه آهنگان چكودي و هيكس وانشتي اونه كار مئن پيله كوت بيبه. سياشنبه ديو امره دو سال دورون تَتَرچ دوتا آلبوم بازار مئن اوسي بگوديد. اوشانه اولي خوجير آلبوم [[بهشت و جهندم]] (1980) بو. (شواليه نئوني Neon Knights) - (دريا زاكان Children of the Sea)- (بهشت و جهندم Heaven and Hell)- (بيجه زناك Lady Evil ) باخي جه اوشانه خوجير آهنگان مئن بو.
[[پرونده:Ronnie James Dio HAH Katowice and Vinny Appice.jpg|بندانگشتی|راني جيمز ديو و ويني اپيس ]]

اَ گروه بِتنَسته پور انرژي امره هنده بيچه بِبه. و شا گوفتن همه اونه موختلفˇ آهنگان، پيله و خوجير نسبت به كل سيا شنبه آهنگانˇ  دهه هفتاد مئن بِبه و آهنگانˇ  حماسي و تاسيان (Neon Knights) و (Children of the Sea) ايتا جه خوجير ترين [[توني آيومي]] ريفان ايسه.<ref>http://www.allmusic.com/album/heaven-and-hell-mw0000649895</ref>

اوشان دومي آلبوم (Mob Rules )  [[كوگا قوانين]] بو كه [[سپتامبر]] 1981 مئن چكوده بوبوسته و   Heaven and Hell  مَنَستن تومام اونه ترانه‌ٰن و آهنگان ديو امره بو. بلك سبث واستي ايتا پيله ايتفاق دَكفته و [[بيل وارد]] خو همكاري گروه امره ديمه بنا و جه سيا شنبه بوشو.</big> 

<big>
۱۸ [[آگوست]] ۱۹۸۰ مئن بعد جه كونسرتˇ  ميناپوليس، [[مينه سوتا]] دورون، [[بيل وارد]] بلك سبث جه سيوا بوبوسته. خودش بوگفته: مي واسه چتين بو كه آزي نيئسا  استيج رو بِشم و ۲۴ ساعت گيج آويي بوخورده بوم. مي اعتياد به [[الكل]] پورتر بوبوسته بو. [[گيزر باتلر]] وختي كونسرت تومانه بوسته بوگفته : بيل گيج آويي بوخورده و چند تا  موشكل واستي بومو گب بزه و بوگفته كه ممكن ايسه ايتا مريخي بِبه و هتو بيل زرخ بوبوسته بو، خو وسايل جَما گوده و ايتا اتوبوس مئن دَنيشته و بوشو. گروه ايتا درامر به نام [[ويني اپيس]] به جاي [[بيل وارد]] باورده</big><ref>ويكي اينگليسي</ref>

<big>سيا شنبه بِتَنسته ديو هونر امره پيله ترين گروه [[هوي متال]] ،گروه‌ٰن متال دورون بِبه. و پور مونتقدان و پيله كسانˇ  خوش بومو و اوشانه واستي چپلا بزئيد. ولي پور زمات نيبه كه ديو ديل قورص به كه خوره ايتا باند چكونه و خو نام ˇ گروه  بَنه [[ديو باند]] و هتو بوبوسته كه ديو و [[ويني اپيس]] بلك سبث جه بوشوئيد. [[توني آيومي]] ، پور تلاش كرا گودي كه خو گروه سرپا بداره و در به در دونبال ايتا خواننده بو و هتو درامر واستي، [[بيل وارد]] امره گب بزه و اونه جه بخواسته واگرده به بلك سبث.</big> 


[[پرونده:SabbathBorn.jpg|بندانگشتی|هنده بيچه بوبوستن (Born Again ) تاتايي- سيا شنبه آلبوم [[يان گيلان]] خواندن امره ۱۹۸۳ مئن]]

== هنده بيچه بوبوستن ۱۹۸۳==
<big>[[توني آيومي]] خو گروه  واستي خواننده سومي واموج گودن دبو [[ديويد كاوردل]] مَنَستن خواستي سيا شنبه واستي دوجين بوكونه ولي نَتَنسته و سر آخر [[يان گيلان]] ، [[ديپ پورپُل]] گروه سابقˇ  خواننده  بومو بلك سبث. كه ايتا پيله راك خواننده گان دهه هفتاد مئن بو.</big> <ref>http://www.sputnikmusic.com/review/36895/Black-Sabbath-Born-Again</ref> 
<big>
[[يان گيلان]] سيا شنبه امره  فقط ايتا آلبوم چكوديد و هفتم آگوست ۱۹۸۳ بازار مئن اوسي بوبوسته. اوشان آلبومˇ  نام (Born Again هنده بيچه بوستن) بو. گيلان سبك خواندن هتو بو كه خواندن مئن پور ايجگره كِشِئي و بيج و دَپركان اوخان گودي. و هتويي اوشان آلبوم (Born Again) ايتا ازازيل و بيجه آلبوم بوبوسته. اَ آلبوم پور تفاوت دِ آلبومان سيا شنبه امره دَشتي و پور منتقداني ايسا بيد كه انتقاد بوگوديد ولي آلبومˇ  فروش [[اينگلستان]] و [[امريكا]] مئن بوجور بو و باخي آلبومˇ  آهنگان، (باد فرنگي Zero the Hero)- (كيشيش زرخ گودن Disturbing the Priest ) – (گرم بدار Keep it Warm) – (هنده بيچه بوستن Born Again) پور كسان ره خوجير بو. اَ آلبوم مئن دوتا بي گبˇ  آهنگ به نام (گومار  The Dark ) – (Stonehenge ) بو.
بلك سبث اعضا خواستيد ايتا تورˇ  كونسرت برگزار بوكونيد ولي ناگاه ‍‍[[بيل وارد]] ناخوش بوبوسته و  خو فعاليت ديمه بنا و گروه ايتا [[درامر]] دونبال بو كه ايتا درامر [[بِو بوان]] نام [[بيل وارد]] جاي بيگيفته و گروه بِتَنسته خو كارا سرا گيره. و [[يان گيلان]]  خو آلبوم (Born Again)  و باخي سيا شنبه سابقه آهنگان اجرا بوگوده. 

پور كساني باور دشتيد گيلان بلك سبث مئن موفق نَبو.[[يان گيلان]] خودش ايدفه موستند سيا شنبه دورون (The Black Sabbath Story ۱۹۹۲) بوگوفته كه:  من سيا شنبه مئن، بدترين خواننده بوم... ولي هتويي به سيا شنبه اعضا ايبراز علاقه بوگوده و هو موصاحبه مئن بوگوفته... توني (آيومي) جان ره  قوربان، گيزر جان ره قوربان.</big>

==جه هش پركَ بوستن تا ايتحاد==
===سولو===
<big>وختي سال ۱۹۸۴ مئن، سيا شنبه كونسرت تومانه بوسته خوجير ابتفاق اَ گروه واستي دَئنكفته.  [[يان گيلان]] و  [[بِو بوان]] جه گروه بوشوئيد. گيلان به خو سابق گروه [[ديپ پورپُل]] واگردسته. و سيا شنبه بيسيست [[گيزر باتلر]] كه گت عضو بو نوامبر ۱۹۸۴ خو فعاليت سيا شنبه امره ديمه بنا و ايتا باند چكوده و خوره سولو كار بوگوده.
و هتو [[توني آيومي]] بي كس و ياور بوبوسته سيا شنبه مئن، ولي تصميم بيگيفته سيا شنبه سر پا بداره. گر چه هتويي نيشان بدا كه خو ره خواستي سولو آلبوم چكونه ولي آيومي ناجه دَشتي بلك سبث خو حرفه  دونبال بوكونه و خوجير آهنگانˇ  امره، هنده  سيا شنبه نامي بِبه. آيومي پور تلاش بوگوده خو گروه واستي نوازنده و خواننده واموجه و سر آخر ايتا اينگليسي تنگوله خواننده كه [[گلن هيوز]] نام  بو و [[بيرمنگام]] شهر شين  و اونه همشهري بوستي همكاري بوگوده و هتو [[جِف نيكولز]] گروه واستي [[كيبورد]] زئي اضافا بوستيد. اوشان ايتا آلبوم چكوديد كه اونه نام (هفتمي روجا Seventh Star) بو.</big>

<big>اَ آلبوم [[توني آيومي]] واستي كه گيتاريست گروه بو ايتا سولو آلبوم دوخاده بوبوسته ولي آلبوم ناشر، اوشانه وادار بوگوده و اوشانه جه بخواسته كه بلك سبث نامˇ  زنده بداريد و اَ نام گروه رو بِمانه.</big><ref>http://www.allmusic.com/album/seventh-star-mw0000192998</ref>

<big>آيومي خو گروه ايبار ده چكوده و گروه خواننده اَ زمات مئن [[گلن هيوز]] كه  [[ديپ پورپُل]]  سابق خواننده بو و بيسيت دِيو اسپيتز و درامر سابقه گروه [[كيس]] اريك سينگر بو.  ولي ايپچه بعد اعضاي گروه سيوا بوبوستيد و آيومي هنده تنها بوبوسته.</big>

===توني مارتين (۹۰- ۱۹۸۶)===
<big>آيومي ايله جار بوگوده [[توني مارتين]] ايتا تازه خواننده امره كه اونه اوخان پور شباهت ديو امره دَشتي و ايتا سال دوارسته تا خوشانه آلبوم بِتَنستيد چكونيد سال ۱۹۸۷ مئن (ابدي بت - Eternal Idol ) اولي آلبوم سيا شنبه، [[توني مارتين]] خواندن امره بازار مئن بومو و خوجير آهنگان The Shining -
Glory Ride - Ancient  Warrior  مَنَستن بِتَنسته هنده بلك سبث نامˇ  زنده بوكونه.</big>

<big>نَشا گفتن كه Eternal Idol سيا شنبه پيله واگردستن به خو خوجير دوران بعد جه Seventh Star و Born Again  بو، ولي شا گفتن كه خوشانه مسير دوروست بِتَنستيد دوجين بوكونيد.</big> <ref>http://www.sputnikmusic.com/review/37331/Black-Sabbath-Headless-Cross/</ref>

[[پرونده:Tony Martin 1.jpg|بندانگشتی|توني مارتين ]]
<big>آيومي، رينبو سابقˇ  درامر كه [[كازي پاول]] اونه نام بو دعوت بوگوده بايه بلك سبث. و بعد دو سال خوشانه دومين آلبوم (1989 Headless Cross  ) و سومي آلبوم (۱۹۹۰ Tyr ، ايتا آريايي خودا) مونتشر بوگوديد.
توني مارتين سال ۹۰ سيا شنبه سيوا بوبوسته و آيومي تصميم دَشتي ديو و گيزر امره مولحق بِبه.</big> 

===(Dehumanizer (۱۹۹۰-۹۲ ===
<big>راني جيمز ديو سيا شنبه سابقˇ  خواننده كه خو گروه امره ۱۹۹۰ آلبوم ( [[وَرگانˇ  دَوَد]] ، Lock Up The Wolves) مونتشر بوگوده تصميم بيگيفته سيا شنبه سابق اعضا امره هنده ايله جار بوكونه و  [[گيزر باتلر]] اونه مولحق بوبوسته  و هر دو [[توني آيومي]] ورجا بوشوئيد و آيومي، خو گروه خواننده توني مارتين و بيسيست نيل موراي ديمه بنا و هتويي آيومي ، گيزر و ديو موتحد بوبوستيد و كازي پاول گروه درامر بِمانسته. پَئيز  سال ۹۰ چكودنˇ  آلبومˇ  واستي، خوشانه كارا آغاز بوگوديد ولي كازي پاول ره ايتا  ايتفاق دَكَفته كه خو اسب رو دَنيشته بو بِكفته و اونه پا بشكفته و دِ نَتَنستي ضبط آلبوم دورون بِئسه. اعضاي گروه، ويني اپيسˇ  دعوت بوگوديد درامر ِببه. چكودن آلبوم پور زمات طول بِكشه و سياشنبه هواخواهان ره رافا ايسان چتين بو. آخر سر، سال 1992 مئن اوشانه آلبوم مونتشر بوبوسته كه اونه نام (نا آدمي بوستن  Dehumanizer) بو. ولي اوشان ايتحاد پور زمات دوام ناورده و ديو و اپيس جه سيا شنبه بوشوئيد و واگردستيد به خوشانه گروه و  ديو دو تا آلبوم تَتَرچ بنام (غريب پيله راشي Strange Highways) و (زرخ ماشينان Angry Machines) چكوده.</big>

===هنده توني مارتين===
<big>توني آيومي خو ايله جار ديو امره، آلبوم ( Dehumanizer) واستي توني مارتين ديمه بنا بوده هنده دوخاده و مارتين سه سال بعد واگرداسته و اَ دفه گيرز، آيومي ورجا بئسا و بيسيست گروه بوبوسته سال ۹۴ آلبوم (Cross Purposes ) ده تا اهنگ امره بازار دورون اوسي بوگوديد.

گيزر باتلر كه دهه هفتاد مئن سيا شنبه مئن عضو بو و توني مارتين دهه هشتاد سيا شنبه خواننده بوبوسته بو و ايتا تازه درامر بنام [[باب راندينلي]] دهه نود به گروه اضافا بوسته گروه حال و هواي تازه پيدا بوگوده.</big> <ref>www.allmusic.com/album/cross-purposes-mw0000107297</ref>

<big>سال ۹۵ مئن اوشان آلبومˇ  (Forbidden) و ۹۶ (The Sabbath Stones) خوجير آلبومانˇ  چكوديد. اَ سال، آخري سال فعاليت سيا شنبه توني مارتين امره بو آيومي و گيزر تصميم بيگيفتيد آزبورن و بيل وارد كه خوشانه ره سولو كار گوديد به گروه واگردانيد و سال ۱۹۹۸ مئن گت اعضاي بلك سبث دور هم جما بوستيد و خوشانه سابقˇ  آهنگان اجرا بوگوديد اوشانه پيله كونسرت (آخري شام- last supper) پور استقبال امره روبرو بوبوسته. و هتو نيشان بدا كه اوشان سيا شنبه هنده تشكيل بدائيد ولي اغضاي گروه ترجيح بدائيد خوشانه ره سولو كار بوكونيد و سياشنبه تشكيل نبوسته. حتي آيومي هم دِ تصميم نَشتي سيا شنبه سر پا بداره و ديو و آزي مَنَستن خوره ايتا گروه خو نامˇ  امره تشكيل بدا.
</big>


===هون اند هل===
<big>سال ۲۰۰۶ مئن گروه سابقˇ  اعضا، آيومي، ديو ، باتلر و اپيس بوگفتيد سال ۲۰۰۷ مئن ايتا تور راه تاواديد ، بهشت و جهندم نامˇ  امره كه 1980 مئن ايتا جه سيا شنبه آلبومان ˇ نام بو  و اعضاي سيا شنبه جما بوستيد.</big> <ref>http://classicrock.about.com/od/artistsae1/p/black_sabbath.htm </ref>

<big>سال ۲۰۰۷ سيا شنبه ايتا آلبوم ضبط بوگوديد كه  باخي خوجير آهنگانˇ   ديو سابقˇ  آلبومانˇ  سياشنبه  امره كه اوشانه نام
Heaven and Hell, Mob Rules, Dehumanizer, و ايتا زنده آلبوم بنام  (۱۹۸۲) Live Evil  بو بازار اوسي بوگوديد كه اونه مئن سه تا تازه تك آهنگ هم  اونه دورون بو. سال ۲۰۰۹ مئن اوشان ايتا دِ آلبوم چكوديد كه اونه نام  (بيج تره شناسه The Devil You Know). اَ آلبوم ديو آخري آلبوم خو زندگي مئن بو. اوشانه فعاليت تا سال ۲۰۱۰ ادامه دَشتي. ۱۶ [[مي]] ۲۰۱۰ مئن [[راني جيمز ديو]] سرطان واستي بِمرده و اونه مرگ  امره اوشانه فعاليت تومانه بوسته. و آيومي و گيزر تصميم بيگيفتيد آزي امره ايله جار كه خو فستيوال (Ozzfest) برگوزار گودي بوكونيد و خوشانه آغاز كارˇ  مَنَستن، بلك سبث سرپا بداريد.</big>


=== هنده ايتحاد و تازه آلبوم===
<big>جه سال ۲۰۱۰ تا هسه، آيومي و گيزر و آزبورن كرا كار كونيد. و هتويي گاه گلف خوشانه واستي سولو كار بوگوديد. ولي موختلف كونسرتان مئن شركت دَشتيد  و خوشانه سابقˇ آهنگان اجرا بوگوديد. و سال ۲۰۱۳ مئن ايتا آلبوم كه تازه ضبط بوگوديد ولي بيل وارد اوشانه امره مولحق نبوسته و هتو گيديد خو تازه قرارداد امره ناراضي بو و حاضر نبوسته تازه قرار داد، اينگاره گير امره امضا بوكونه. و [[بِرَد ويلك]] سيا شنبه درامر بوبوسته. بلك سبث اعضا اعلام بوگوديد ۱۳  [[ژانويه]] ۲۰۱۳ مئن اوشانه تازه آلبوم كه اونه نام [[۱۳]] ايسه بازار مئن اوسي به.</big>

==آلبومان==
{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 95%;"
!'''چكوده سال'''
!''' نامˇ آلبوم'''
!''' كسان'''
|-
|۱۹۷۰
|''Black Sabbath'' شنبه، خونی شنبه   
|'' تونی آيومی- آزی آزبورن- گيزر باتلر- بيل وارد
|-
|۱۹۷۰
|''Paranoid'' تور
|'' تونی آيومی- آزی آزبورن- گيزر باتلر- بيل واردد
|-
|۱۹۷۱
|''Master of Reality'' واقعيت پيله كس 
|'' تونی آيومی- آزی آزبورن- گيزر باتلر- بيل وارد
|-
|۱۹۷۲
|''Black Sabbath Vol. 4''
|'' تونی آيومی- آزی آزبورن- گيزر باتلر- بيل وارد
|-
|۱۹۷۳
|''Sabbath Bloody Sabbath'' شنبه، خونی شنبه 
|'' تونی آيومی- آزی آزبورن- گيزر باتلر- بيل وارد
|-
|۱۹۷۵
|''Sabotage'' دورسانن
|'' تونی آيومی- آزی آزبورن- گيزر باتلر- بيل وارد
|-
|۱۹۷۶
|''Technical Ecstasy'' تكنولوژی بوگول آمون  
|'' تونی آيومی- آزی آزبورن- گيزر باتلر- بيل وارد
|-
|۱۹۷۸
|''!Never Say Die'' ناگاه نواگفتن بمير!    
|'' تونی آيومی- آزی آزبورن- گيزر باتلر- بيل وارد
|-
|۱۹۸۰
|''Heaven and Hell'' بهشت و جهندم  
|'' تونی آيومی- رانی جيمز ديو- گيزر باتلر- بيل وارد
|-
|۱۹۸۱
|''Mob Rules'' كوگا قوانين       
|'' تونی آيومی- رانی جيمز ديو- گيزر باتلر- وينی اپيس
|-
|۱۹۸۲
|''Live Evil'' زنده بيج
|'' تونی آيومی- رانی جيمز ديو- گيزر باتلر- وينی اپيس
|-
|۱۹۸۳
|''Born Again'' هنده بيچه بوبوستن 
|'' تونی آيومی- يان گيلان- گيزر باتلر- بيل وارد
|-
|۱۹۸۶
|''Seventh Star'' هفتمی روجا 
|'' تونی آيومی- گلن هيوز- دِيو اسپيتز - جِف نيكولز- اريك سينگر 
|-
|۱۹۸۷
|''The Eternal Idol'' ابدي بت    
|'' تونی آيومی- تونی مارتين - باب ديزلی- جِف نيكولز - اريك سينگر 
|-
|۱۹۸۹
|''Headless Cross'' بی سر صليب  
|'' تونی آيومی- تونی مارتين - لورنس كوتل- جِف نيكولز - كازی پاول
|-
|۱۹۹۰
|''TYR'' ايتا آريايی خودا   
|'' تونی آيومی- تونی مارتين - نيل مورای- جِف نيكولز - كازی پاول
|-
|۱۹۹۲
|''Dehumanizer'' نا آدمی بوستن 
|'' تونی آيومی- رانی جيمز ديو- گيزر باتلر- وينی اپيس
|-
|۱۹۹۴
|''Cross Purposes'' صليب ناجه‌ٰن هن 
|'' تونی آيومی- تونی مارتين - گيزر باتلر- جِف نيكولز- باب راندينلی
|-
|۱۹۹۵
|''Forbidden'' حرام بوبوسته   
|'' تونی آيومی- تونی مارتين - نيل مورای- جِف نيكولز - كازی پاول
|-
|۱۹۹۸
|''Reunion'' ايتحاد
|''تونی آيومی- آزی آزبورن- گيزر باتلر- بيل وارد
|-
|۲۰۰۶
|''Heaven and Hell  ديو دوجين آهنگان
|''تونی آيومی- رانی جيمز ديو- گيزر باتلر- وينی اپيس
|-
|۲۰۱۳ 
|''13''  سيزده 
|''تونی آيومی- آزی آزبورن- گيزر باتلر- بِرَد ويلك
|-

|}




 

==جير بينيويشته==
<references/>

[[رده:هونر]]
[[رده:موسيقي]]
‍[[رده:متال موسيقي]]
