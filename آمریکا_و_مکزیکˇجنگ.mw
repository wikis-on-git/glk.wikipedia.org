[[پرونده:Nebel_Mexican_War_02_Capture_of_Monterrey.jpg|بندانگشتی| آمریکا مایه دار ، [[مونتری]] میان ]]
آمریکا و مکزیکˇجنگ کی مکزیکˇجنگ هم دوخانید ایتا جنگ بو بین آمریکا و مکزیکˇ جؤموری بین سالان ۱۸۴۶ تا ۱۸۴۸ میان ، کی آمریکا مایه دار فوتورک امره آغازا بوسته. جنگ علت ادعای دوکشور ایالت [[تگزاس]] سربو. و هر دو کشور ادعای مالکیت گودید. آمریکا دولت ، مکزیک درخواست  بدا کی [[تگزاس]] خوایه بیهینه. ولی مکزیک اوجا بدا کی قصد فروش خو ایالته نره. ولی تگزاس میان کی اکثریت آمریکایی موهاجر بید مکزیک دولت امره اختلاف  زیادا بوسته و درخواست خودمختاری بوگودید. سال 1836 میان [[تگزاسˇ انقلاب]] ضد مکزیک حاکمیت شکل بیگیفته. و [[تگزاس]] ، مکزیک جا سیوا بوبوسته و [[تگزاسˇ جؤموری]] وجود بومو.
اوایل سال 1846 ، آمریکا و مکزیک جنگ  رسما آغازا بوسته. و جه بهار 1846 تا پئیز 1847 [[آمریکا مایه دار]] ، [[نئومکزیکو]] و [[کالیفرنیا]] بِتنسته تصرف بوکونه و مکزیک خاک دورون پیشروی بوگوده. آخرسر وختی آمریکایئن [[مکزیکو سیتی]] ، مکزیکˇ پایتخت تصرف بوگودید ، جنگ آمریکا پیروزی امره خاتمه بیگیفته. بعد جنگ دو کشور [[گوادالؤپ ایدالگؤ عهدنامه]] امضا بوگودید کی آمریکا بتنسته پیله صارا مکزیک جه تصرف بوکونه کی شامل پنج تا ایالت [[آریزونا]] ، [[کالیفرنیا]] ، [[نوادا]] ، [[نئومکزیکو]] و [[یوتا]] ضمیمه خو صارا بوکونه و ریوگرانده روبار دو کشور مرز بوبوسته. درعوض آمریکا 15 میلیون غرامت مکزیک فدا.

مکزیک سال 1821میان ، [[اسپانیا]] جه سیوا بوبوسته و آزادا بو. و [[تگزاس]] مکزیک ایالت بو کی اَ زمات میان موهاجرت [[تگزاس]] میان اضافا بوسته و پور آمریکاییئن و غیر آمریکاییئن [[تگزاس]] دورون موهاجرت گودید. مکزیک دولت ایتا قانون بَنا فقط اسپانیاییئن حق موهاجرت [[تگزاس]] میان دَرید. و جغرز اسپانیاییئن حق ورود به تگزاس نرید. اَ میان [[آمریکا]] ، مکزیکˇ دولت پیشنهاد بدا کی تمایل دره [[تگزاس]] و باقی اونه صارای تا [[اطلسˇ اقیانوس]] ورجا بیهینه. ولی مکزیک ، آمریکا پیشنهاد رد بوگوده. هنه وستی آمریکاییئن شروع به موخالفت مکزیک ˇدولت امره بوگودید. اَ اختلاف باعث بوبو [[تگزاسˇ انقلاب]] وجود بایه. کی [[تگزاس]] آخر سر [[مکزیک]] جا سیوا بوبوسته. و ایتا تازه کشور بنام [[تگزاسˇ جؤموری]] وجود بومو. مکزیک دولت اعلام بوگوده کی [[تگزاسˇ جؤموری]] غیر قانونیه و برسمیت نشناسه. ولی [[تگزاسˇ جؤموری]] عمر پاچ بو. چند سالی کی دوارسته یعنی سال 1845 ، [[آمریکا]] ، [[تگزاس]] ضمیمه خو خاک بوگوده  و [[تگزاس]] ، آمریکا ایالت بوبوسته. هتو بو کی [[آمریکا]] و [[مکزیک]] میان اختلاف دَکفته. 
سال 1846 میان، [[آمریکا]] و [[مکزیک]] اختلاف خوشانه مرز و حدود وستی پورتر بوبوسته. و حتی [[آمریکا]] تصمیم بیگیفته  مکزیکه فوتورکه. و هتویی بو آمریکا و مکزیک ˇجنگ آغازا بوسته. پور زمات بو کی آمریکاییئن ناجه دَشتید خوشانه  صارا مرز و حدودا پیلا کونید مخصوصا آمریکا مایه دارˇ قوت مکزیکییئن جولو باعث بوبوسته بو کی آمریکاییئن تمایل جنگ مکزیک امره بدارید.
[[پرونده:US_and_mexican_soldiers_1846-1848.jpg|بندانگشتی|ایتا مکزیکی خلابر(راست) و ایتا آمریکایی خلابر]]
==کله گیفتن==
وختی جنگ قوت بیگیفته [[آمریکا]] ایتا بخش جه [[کالیفرنیا]] و [[نئومکزیکو]] تصرف بوگوده. و بعد دوتا پیله مایه دار کی اوشانه چکنه [[وینفیلد اسکات]] و [[زكريا تيلور]] نام بو اوسی بوگوده به مکزیکˇ مرزان. [[زكريا تيلور]] بعدˇ جنگ آمریکا رئیس جؤمور بوبوسته. وختی آمریکاییئن ، مکزیکˇ شهران فوتورکستید اوایل سال 1847 میان ، مکزیکˇ رئیس جؤمور و مایه دار چکنه [[آنتونیو لوپز دِ سانته آنا]] خو خلابران و رستران امره آمریکا مایه دار فوتورکسته ولی [[مونتری]] و [[بوئنه ویستا]] میان دشکن بوخورده. مکزیکˇ مایه دار پور مشکل دشتی. و بیماری ، قحطی و ناخوشی گرفتار بو. و پور مکزیکییئن جنگ میان جیویشتید. و تترچ آمریکا مایه دار جولو دشکن خوردید. مکزیکˇ دولت میان اختلاف و سردرگمی بو. و نَتَنستید جنگ ره  چاره بوکونید و خوروم تصمیم بیگیرید. مارس 1847 میان ژنرال اسکات، بِتنسته وراکروز فوسینه. اونه مایه دار دورون پور رستران ایسابید کی بعدا [[آمریکا داخلی جنگ ]] میان چکنه بوبوستید  ژنرال [[رابرت لی]] ، ژنرال [[یولیسیس گرانت]] ، ژنرال [[جؤرج مید]] و ژنرال [[استؤن وئل جکسون]] مَنستن.
هو سال ماه می میان ، ژنرال اسکات بِتنسته پوئلبا و بعدش مکزیکˇ پایتخت ، [[مکزیکو سیتی]] فوسینه. و مکزیکییئن مقاومت فوگوردسته و [[مکزیک]] جنگ دورون تسلیم بوبوسته.
==بعد کله گیفتن==
آمریکا ایجایی ایالات (USA) جنگ میان پیروز بوبوسته. و سال 1848 میان  مکزیک امره [[گوادالؤپ ایدالگؤ عهدنامه]] امضا بوگودید. و هتو بو کی آمریکا پنج تا ایالت [[آریزونا]] ، [[کالیفرنیا]] ، [[نوادا]] ، [[نئومکزیکو]] و [[یوتا]] مکزیک جا جیگیفته. و بخشی جه [[کلرادؤ]] و [[وایومینگ]] آمریکا ضمیمه خاک بوبوسته. درعوض مکزیک ،آمریکا جه 15 میلیون دولار غرامت فگیفته. 
برده داری اَ ایالتان میان کی تازه آمریکا خاک بوبوسته بید پور رواج دشتی. هنه وستی برده داری موضوع ، [[آمریکا]] میان شدت بیگیفته و موافقان و مخالفان میان هر روج ویشتر اختلاف دکفتی. اَ موضوع سر [[آمریکا]] دچار ایتا چتین و خونی جنگ بوبوسته  و [[آمریکا داخلی جنگ]] شروع بوبو کی چهار سال ادامه دشتی. اَ جنگ میان پور رستران و خلابران ایسابید کی مکزیک سابقه جنگ میان حضور دشتید.

==منبع==
*اینگیلیسی ویکی پدیا
[[رده:تارئخ]]
[[رده:آمریکا تارئخˇ جنگان]]
