[[پرونده:Waterhouse a mermaid.jpg|بندانگشتی|چپ|250px|مانلي، جه ''جان ويليام واترهاؤس''ˇ بکشه'ن]]

[[پرونده:Painted door (Mermaid). Funchal, Madeira.jpg|بندانگشتی|چپ|250px|مانلي نقش ايته خانه بٚرˇ رۊ، پرتغالˇ مئن]]

'''مانلي''' ايته أفسانه‌اي آوزي مؤجۊد ايسه کي اۊنˇ سر ؤ بۊجؤر تنه مٚلˇ انسان مأنه ؤ اۊن بيجير تنه ماهيان مأنه. مانلي هأتؤ ني به عنوان ايته [[گيلکي زوؤن|گيلکي]] قشنگˇ نام کؤران ره رائج ايسه. مانلي أفسانه'ن ؤ داستانانˇ مئن مأمۊلن أتؤ تؤصيف بۊبؤسته کي گٚرˇ پلاژˇ ورجأ شأ اۊن دئن ؤ اۊنˇ ايته دٚسˇ مئن شانه دره ؤ خۊ مي شانه زئن دره ؤ اۊنˇ اۊيته دسˇ مئن ني آینه دره. اي سري قصه'نˇ مئن مانلي آتي تفاقان جه پيش دينه، گاگلف خۊ نيرۊ کي ماورايي ايسه آدمان بخشه ؤ گاگلف ني آدمان تۊغامند به ؤ اۊشان گرˇ جير بره تا اۊشانˇ أمرأ زيوش بۊکۊنه. مانلي سيرنˇ أمرأ کي ايته یۊناني أفسانه‌اي مؤجۊد ايسه پۊر شباهت دره.<ref>http://encarta.msn.com/encyclopedia_761568767/mermaid.html | عنوان = پری دریایی | تاریخ بازدید = ۲۰ فروردین ۱۳۸۷ | سال = ۲۰۰۷ | ناشر = [[دانشنامه انکارتا]] (آنلاین) | زبان = انگلیسی | archiveurl = https://web.archive.org/web/20080513031257/http://encarta.msn.com/encyclopedia_761568767/Mermaid.html | archivedate = ۱۳ مه ۲۰۰۸ | dead-url = yes }}</ref> 

مانليان ويشتر أفسانه'نˇ مئن ايته مهربان ؤ مثبتˇ شخصيت ايسن ولي گاگلف نيويسنده'ن خۊشان اي سري داستانانˇ مئن ني اۊنه منفي شخصيت أمرأ خلق بۊگۊدن کي اۊشانˇ کادؤ بدیمني آوِرِه، أگر ناراحت ببن گٚرˇ مئن طۊفان ايجاد کۊنن ؤ اۊشانˇ دئن خبر جه پاراخۊتˇ دمردن دنه. اي سري ''راینˇ رۊخانˇ لؤرلای'' مأنستن کي ايته آلماني داستاني شخصيت ايسه مالایان ؤ ملوانان فريفتيدي ؤ اي سري ده ني اينگيليسˇ زنؤرˇ کليسا مانلي مأنستن مردان گۊل زنن ؤ گرˇ جير برن تا اۊشانˇ أمرأ بزيون.<ref>Zennor, Cornwall, Eng.</ref><ref> http://www.britannica.com/eb/article-9052153/mermaid | عنوان = پری دریایی | تاریخ بازدید = ۲۰ فروردین ۱۳۸۷ | سال = ۲۰۰۸ | ناشر = [[دانشنامه بریتانیکا]] | زبان = انگلیسی}}</ref>

''کۊچي مانلي'' داستانˇ دۊرۊن کي ''هانس کریستین أندرسن'' ۱۸۳۶ سالˇ مئن اۊنه بينويشته أتؤ نقل بۊبؤسته کي مانليان جختر شه کي آدمان نتانن اۊشانˇ مانستن آوˇ جير تنفس بۊکۊنن ولي برخي روایتان مئن ني أتؤ گيدي کي مانلي ايته بخش جه خۊ نيرۊ ؤ توانايي به انسان بخشه تا بتانه خۊ مانستن آو جير نفس بکئشه ؤ اۊنˇ أمرأ زيوش بۊکۊنه.   
مانلي أفسانه ويشتر مۊختلف دابانˇ مئن جه آشۊريان ؤ بابِلˇ تمدن تا دئبارˇ يۊنان شأ دئن. اي سري اۊرۊپايي أفسانه'نˇ مئن مانلي تانه آدمان به اۊشانˇ ناجه فرسانه ؤ [[ژاپؤن]]ˇ مئن ني مأرۊف ايسه کي مانلي گۊشت تانه باعث جواني ؤ أبدي زيوش ببه.

برخي گيدي أ خيالي آوزي چأکۊدن، اي سري آوزي پستاندارانˇ وأسي، دۊگانگ مأنستن بۊ کي گرˇ پلاژˇ ورجأ خۊشانˇ زاکان شير فدأييدي ؤ اۊ زمات آدمان مأنستن جلوه بۊکۊده بؤن.

==سربس==
{{جيرنويس}}
