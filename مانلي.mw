[[فاىل:Waterhouse a mermaid.jpg|بندانگشتی|چپ|250px|مانلي، جه ''جان ويليام واترهاؤس'' ٚ بکشه‌ئن]]

'''مانلي''' ايته أفسانه‌اي آوزي مؤجۊد ايسه کي اۊن ٚ سر ؤ بۊجؤر تنه مٚل ٚ انسان-أ مأنه ؤ اۊن ٚ بيجير تنه ماهيان-أ مأنه. مانلي هأتؤ ني به عنوان ايته [[گيلکي زوؤن|گيلکي]] قشنگ ٚ نام کؤران ٚ ره رائج ايسه. مانلي أفسانه‌ئن ؤ داستانان ٚ مئن مأمۊلن أتؤ تؤصيف بۊبؤسته کي دریا ساحل ٚ ورجأ شأ اۊن-أ دئن ؤ اۊن ٚ ايته دس ٚ مئن شانه دره ؤ خۊ مۊ-یه شانه زئندره ؤ اۊن ٚ اۊىته دس ٚ مئن ني آىنه دره. اي سري قصه‌ئن ٚ مئن مانلي آتي تفاقان-أ جه پيش دينه، گاگلف خۊ نيرۊ-یه کي ماورايي ايسه آدمان-أ بخشه ؤ گاگلف ني آدمان تۊغامند به ؤ اۊشان-أ دریا جير بؤره تا اۊشان ٚ أمرأ زيوش بۊکۊنه. مانلي سيرن ٚ أمرأ کي ايته [[ىۊنان|ىۊناني]] أفسانه‌اي مؤجۊد ايسه پۊر شباهت دأره.<ref>http://encarta.msn.com/encyclopedia_761568767/mermaid.html | عنوان = پری دریایی | تاریخ بازدید = ۲۰ فروردین ۱۳۸۷ | سال = ۲۰۰۷ | ناشر = [[دانشنامه انکارتا]] (آنلاین) | زبان = انگلیسی | archiveurl = https://web.archive.org/web/20080513031257/http://encarta.msn.com/encyclopedia_761568767/Mermaid.html | archivedate = ۱۳ مه ۲۰۰۸ | dead-url = yes }}</ref> 

[[فاىل:Leighton-The Fisherman and the Syren-c. 1856-1858.jpg|thumb|upright=1| ''سيرن ؤ مالا'' أثر، جه فردريک لیتؤن ٚ بکشه‌ئن]]

مانليان ويشتر أفسانه‌ئن ٚ مئن ايته مهربان ؤ مثبت ٚ شخصيت ايسده ولي گاگلف نيويشتنکسان خۊشان اي سري داستانان ٚ مئن ني مانلي-أ منفي شخصيت ٚ أمرأ خلق بۊکۊدده کي اۊشان ٚ کادؤ بدىمني آوِرِه، أگر ناراحت ببد دریا مئن طۊفان ايجاد کۊنئده ؤ اۊشان ٚ دئن، خبر جه پاراخۊت ٚ دمردن دنه. اي سري جه مانليان ''راىن ٚ رۊخان ٚ لؤرلای'' مأنستن کي ايته [[آلمان|آلماني]] داستاني شخصيت ايسه مالاىان ؤ ملوانان-أ فريفتيدي ؤ اي سري دئه ني [[اينگيليس]] ٚ زنؤر ٚ کليسا مانلي مأنستن مردان-أ گۊل زئدي ؤ دریا جير بؤرديد تا اۊشان ٚ أمرأ بزيون.<ref>Zennor, Cornwall, Eng.</ref><ref> http://www.britannica.com/eb/article-9052153/mermaid | عنوان = پری دریایی | تاریخ بازدید = ۲۰ فروردین ۱۳۸۷ | سال = ۲۰۰۸ | ناشر = [[دانشنامه بریتانیکا]] | زبان = انگلیسی}}</ref>

''کۊچي مانلي'' داستان ٚ دۊرۊن کي ''هانس کریستین أندرسن'' ۱۸۳۶ سال ٚ مئن اۊنه بينيويشته أتؤ نقل بۊبؤسته کي مانليان-أ جخترأ شه کي آدمان نتانن اۊشان ٚ مانستن آو ٚ جير تنفس بۊکۊند ولي برخي رواىتان ٚ مئن ني أتؤ گده کي مانلي ايته بخش جه خۊ نيرۊ ؤ توانايي-أ به انسان بخشه تا بتانه خۊ مانستن آو ٚ جير نفس بکشه ؤ اۊن ٚ أمرأ زيوش بۊکۊنه.   
مانلي أفسانه ويشتر دابان ٚ مئن جه آشۊريان ؤ بابِل ٚ تمدؤن تا دئبار ٚ ىۊنان شأ دئن. اي سري اۊرۊپايي أفسانه‌ئن ٚ مئن مانلي تانه آدمان-أ به اۊشان ٚ ناجه فأرسانه ؤ [[ژاپؤن]] ٚ مئن ني مأرۊف ايسه کي مانلي گۊشت تانه باعث جواني ؤ أبدي زيوش ببه.

[[فاىل:Painted door (Mermaid). Funchal, Madeira.jpg|بندانگشتی|چپ|250px|مانلي نقاشي ايته خانه در ٚ سر، پرتغال ٚ مئن]]

برخي گده أ خيالي آوزي چأکۊدن اي سري آوزي پستانداران ٚ وأسي، دۊگانگ ٚ مأنستن بۊ کي دریا ساحل ٚ ورجأ خۊشان ٚ زاکان-أ شير فدأدي ؤ اۊ زمات آدمان ٚ مأنستن جلوه بۊکۊده بؤن.

==سربس==
{{جيرنويس}}

[[جرگه:أساطير]]
