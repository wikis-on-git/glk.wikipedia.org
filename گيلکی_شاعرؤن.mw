<div dir="rtl"><br />
[[گيلکی]] شاعرؤن، شايد در اصل هو مردوم ببون. چون اوشان ايسن کی وختی [[بجار]] و [[چايی‌باغ]] ِ سر کار کودن، يا اؤ ِ مئن ماهی‌گيری کودن و يا کوه مئن، گؤ و گوسند ِ دونبال شؤن، خوشان ِ ره زمزمه کودن و [[چاردؤنه]] خؤندن.
امّا، اگه بخايم، چن‌نفر پيل ِ شاعر، گيلکی شاعرؤن ِ جی نام ببريم، وا [[امير پازواری]] و [[ديواروز]] و [[پيرشرفشا]] (قرن هفتم و هشتم هجری) جی نام ببريم. امير پازواری جی، کولّی چاردؤنه به جا بمونسه کی اوشانه [[اميری]] دوخانن. پيرشرفشا جی نی، يه‌ته ديوان به جا بمونسه کی اون ِ عرفانی و توقايی (عاشقانه) شعرؤن، اون ِ مئن دره.
ايپچه کی جولوتر بأييم، محمدعلی [[افراشته]] فارسنيم و بازين هارسنيم به محمود [[پاينده]] لنگرودی، [[مموألی موظففری کوجيدی]]، [[مصطفا رحيم‌پور]]، [[شيون فومنی]] و [[اميرفخر موسوی]]. ايشؤن، کسانی بؤن کی خوشان ِ شعرؤنه، نوار کاست ِ سر ضبط کودن و مردوم ِ مئن پخشا کودن. هی فند ِ واسی بو کی ايشؤن ِ شعر و گب، مردوم مئن پور پخشا بو و ايشؤن ِ شعر، مردوم زمزمه بوبو.
ايپچه کی جولوتر بأييم، يعنی 1357 [[انقلاب]] پسی، [[دامون]] ِ نشريه مونتشرا بونه و ای باعث بونه کی گيلکی شاعرؤن ويشترا بون. دامون ِ تعطيلا بؤن ِ پسی، چن سال بازون، [[گيله‌وا]] نشريه بيرين انه کی اونم گيلکی شاعرؤن ِ ره يه‌ته خوروم جيگا بو و هانی ايسه.

{{Naqes}}

[[category:ناقص مقاله‌ئن]]
[[Category:ادب]]
[[رده:حىاتي وانويسؤن]]
