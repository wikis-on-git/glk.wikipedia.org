[[وشمگير]] موردن ِ پسی، اون ِ ريکه [[بهستون]] پادشاه بوبؤ. امّا، [[زياری‌ئن]] ِ پيل ِ آدمؤن، ويشتر وشمگير ِ اويه‌ته ريکه قابوسه قبول داشتن و آخرپسی اونه پادشاه انتخاب بئودن و بهستون، [[آل بويه]] کومک ِ امره، [[مازندران]] مئن حوکومت گود و قابوس [[گرگان]] مئن.
بازون، قابوس جنگی کی [[عضدالدوله]] ديلمی امره داشت، دباخته و فرار بئوده [[نيشابور]]. 18 سال بعد، وختی کی [[ديلمی‌ئن]] ([[آل بويه]]) ضعيفا بوبؤ بون، [[اميرسامانی]] کومک ِ امره يه‌ته سپاه جورا گوده و هنده گرگانه بئيته. بازون، خو تصرفاته تا مازندران و [[رويان]] و [[چالوس]] و [[گيلان]] ِ افتؤورس (شرق) ادامه بدأ.
قابوس هچين شاه نبو، شاعر و اديب نی بو. خوش‌خط بو. نوجوم و باخی علوم ِ مئن سررشته داشت. 
[[ابوريحان بيرونی]]، قابوس بن وشمگير دربار مئن ايسأ بو کی [[الآثار الباقيه]] کيتابه بنويشته (1000 ميلادی). [[ذبيح الله منصوری]]، «[[ابن سينا نابغه‌ای از شرق]]» ِ کيتاب مئن نيويسنه: «قرن چهارم [[هجری]] نيمه دوم، [[ابن سينا]] شونه [[گرگان]]، آل زيار ورجه و راحت زندگی کود و هرکسه کی ندار بو، مجانی درمان کود و چون قابوس بن وشمگير جی مقرری هگيت، مردومه مجانی درمان گودن، اون ِ زندگی سر اثری نداشت. ابن سنا، راحت و بی‌دغدغه خو وقته رساله نيويشتن ِ سر صرف کود.»
قابوس 1012 ميلادی (586 [[ديلمی]]) پادشاهی جی خلعا بؤ و سياست جی کناره بگيته و بازون بمورده.
