آخرای [[بهمن]] سالˇ 1287 خورشیدی ، [[گیلان]] کمیتیه مشروطه چیان، تصمیم بیگیته ایتا راهپیمایی طولانی مودت را تاوده [[تئران]] فتح گودنˇ واسی. ا تصمیم تارئخ 22 تیرˇ 1288 خورشیدی ایتفاق دکفه و تئرانا گیرده و [[ممد علیشاه]] به روسیه فرار کونه .

[[پرونده:po200.jpg|right|thumb|سپهدار تنکابنی]]

روزˇ شانزدیه محرم 1327 ه.ق گيلانˇ مشروطه چیان به فرماندهیˇ [[سردار محيی]] و [[حسين خان کسمايی]] به [[رشت]] مديريه باغ حمله کونده و [[آقابالاخان سردار افخم]] حاکمˇ گيلانا کوشده و تمام گیلانا به کونترل خودشان در آرده.

بخاطر جی بین بردن [[سپهدار اعظم تنکابنی]] دردسران احتمالی که خو اختلافان واسی با عين الدوله [[آذربايجان]] حاکم خو نیروهان امرا به [[تنکابن]] بوشوبو و تانستی جنبشا ، شرق گيلان جا تحت فشار قرار بده، گيلان رئیسان مشروطه سپهدارˇ نامه بینیویشتده و اونˇ دعوت بوگودده بایه رشت و مشروطه نیروهان نظامی فرماندهیا به گردن بیگیره . [[يفرم خان]] و تعدادی جی [[قفقاز]] ارمنئن و هطویی [[ميرزا کوچک خان جنگلی]] و [[سالار فاتح]] هم جزء صدها و صدها رزم آور [[گيلک]] (گيلان و غرب [[مازندران]] جا) بون که ا راهپيمايی خونين و آزاديبخش که بتانسته استبدادˇ ممدعليشایا جی بین ببره و اونه به [[روسیه]] فراری بده شرکت دیشتیدی.





کسروی خو ایته کیتاب مئن درباریه گیلان آزادیخواهان نیویسه:« رشت به مرکز ثقل آزاديخواهی بدل شده است و تبريز همچنان مردانه مقاومت می کرد. اما اين تنها رشت بود که به صورت يک تهاجم، پيکار سرنوشت را آغاز کرده بود. شايد اگر پاره ای ندانم کاری ها و ترديد های سپهدار نمی بود جنبش رشت خيلی زودتر به آزادی تمام ايران منجر می شد.»

بعدنان که [[مشروطه]] جی خو راه اصلی خارجا بو بازم شمالئن بون مانند میرزا کوچک خان و.. که دست به قیام آزادیخواهانه بزده گیلان نقشا ا جنبشان آزادی خواهانه مئن نشا نادیده گیفتن .



[[پرونده:po201.jpg|left|thumb|سردار محیی]]
== توشکه ==

[http://payamerahai.com/?p=402 پیام رهایی ]

[http://fa.wikipedia.org/wiki/%D8%A7%D9%86%D9%82%D9%84%D8%A7%D8%A8_%D9%85%D8%B4%D8%B1%D9%88%D8%B7%D9%87 ویکی پدیا]

[http://www.shomaliha.com/tonkaboni.html شمالیها]

[[رده:تارئخ]]

[[fa:فتح تهران]]
[[mzn:تهرون بیتن]]
