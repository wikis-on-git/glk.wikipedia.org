
آخرای بهمن سال 1287 خورشیدی ، گیلان کمیتیه مشروطه خایان ، تصمیم بیگیته ایتا راهپیمایی طولانی مودت را تاوده تئان فتح گودن واسی. ا تصمیم تارئخ 22 تیر 1388 خورشیدی ایتفاق دکفه و تئرانا گیرده و ممد علیشاه به روسیه فرار کونه .

روز شانزدیه محرم 1327 ه.ق گيلان مشروطه چیان به فرماندهی سردار محيی و حسين خان کسمايی به رشت باغ مديريه حمله کونده و آقابالاخان سردار افخم حاکم گيلاا کوشده و تمام گیلانا به کونترل خودشان در آرده.

بخاطر جی بین بردن سپهدار اعظم تنکابنی دردسران احتمالی که خو اختلافان واسی با عين الدوله آذربايجان حاکم خو نیروهان امرا به تنکابن بوشوبو و تانستی جنبشا ،  شرق گيلان جا تحت فشار قرار بده، گيلان رئیسان مشروطه سپهدار نامه بینیویشتده و اونه دعوت بوگودده بایه رشت و مشروطه نیروهان نظامی فرماندهیا به گردن بیگیره . يفرم خان و تعدادی جی قفقاز ارمنئن و هطویی ميرزا کوچک خان جنگلی و سالار فاتح هم جزء صدها و صدها رزم آور گيلک (گيلان و غرب مازندران جا) بون که ا راهپيمايی خونين و آزاديبخش که بتانسته استبداد محمدعليشایا جی بین ببره و اونه به روسیه فراری بده شرکت دیشتیدی.



کسروی خو ایته کیتاب مئن درباریه گیلان آزادیخواهان نیویسه:« رشت به مرکز ثقل آزاديخواهی بدل شده است و تبريز همچنان مردانه مقاومت می کرد. اما اين تنها رشت بود که به صورت يک تهاجم، پيکار سرنوشت را آغاز کرده بود. شايد اگر پاره ای ندانم کاری ها و ترديد های سپهدار نمی بود جنبش رشت خيلی زودتر به آزادی تمام ايران منجر می شد.»

بعدنان که مشروطه جی خو راه اصلی خارجا بو هن بازم شمالئن بون مانند میرزا کوچک خان و.. که دست به قیام آزادیخواهانه بزده گیلان نقش انکار ناپذیری ا جنبشان آزادی خواهانه مئن داره که اصلا نشا اونه نادیده گیفتن .
