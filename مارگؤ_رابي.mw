{{Infobox person
| name = مارگؤ رابي
| image = Margot Robbie (28129125629).jpg
| caption = 
| birth_name = مارگؤ اليس رابي
| birth_date = بزارۊج ۲ ژوئیه ۱۹۹۰
| birth_place = دالبي، کۊئينزلند، اؤستراليا
| residence = لؤس آنجلس، کالیفؤرنيا، [[آمريکا ايجؤنأبؤ ايالتؤن]]
| occupation = بازيگر، تهیه بۊکۊنکس
| citizenship = اؤستراليا
| years active = ۲۰۰۸-هسأ
| partner = تام أکرلي
| children = 
| parents     = سأري کسلر، دۊگ رابي
}}
'''مارگؤ اليس رابي''' ([[اينگيليسي زوؤن]] أجي: Margot Elise Robbie)، (بزارۊج ۲ جۊلای ۱۹۹۰)، ايته اؤستراليايي بازیگر ۊ تهیه بۊکۊنکس ايسه. جه أ بازيگرˇ مأرۊف فئلمان شأ به ''درباره زمات''، ''وال استريتˇ دۊرگ''، ''تمرکؤز''، ''تارزانˇ أفسانه''، ''انتحارˇ جرگه''، ''مؤ تؤنيا ايسم'' ؤ ''ايته زمات هالي‌وۊد مئن'' ايشاره کۊدن. سال ۲۰۱۷ دۊرۊن، تاىمˇ مجله مارگؤ رابي ايته جه ۱۰۰ ته تاثير گۊذارˇ کسان  دۊنىا مئن معرفي بۊکۊده ؤ سال ۲۰۱۹ دۊرۊن ني اۊنˇ نام زنان بازيگري کي ويشتر جه باخي بازيگران درآوريدي ليست دۊرۊن قرار بيگيته.

==زيوشˇ أوائل==
مارگؤ اليس رابي ۲ جۊلای ۱۹۹۰ دۊرۊن، دالبي شأرˇ مئن 
جه کۊئينزلندˇ ايالت ؤ اؤستراليا کشور ايته [[اسكاتلند|اسکاتلندي]] خانواده دۊرۊن به دۊنىا بامؤ. اۊنˇ مار سأري کِسلر نام دره کي فيزيؤتراپ ايسه ؤ اۊنˇ پئر ني دۊگ رابي ايسه کی مزرعه دار بۊ. مارگؤ دۊ ته برار به نامان لکلن ؤ کامرؤن ؤ ايته خاخۊر ني به نام آنيا دره.<ref>[http://www.missingpersons.gov.au/awareness/campaigns/youth-week.aspx National Youth Week: 28 March – 5 April] http://www.missingpersons.gov.au/awareness/campaigns/youth-week.aspx |date=20091016085411 }}</ref> مارگؤ خۊ زاکي زمات ويشتر خۊ ماري پيله پئر ؤ پيله مار ورجأ ؤ خۊ مار ؤ برار خاخۊر أمرأ بۊگذرانه ؤ اۊنˇ پئر زياد   اۊشان أمرأ صميمي نۊبۊ. مارگؤ خۊ نؤجواني زمات مئن مختلف حرفه'ن، منشي گري، خرده فرۊشي ؤ ساندويچ فرۊشي مترؤ دۊرۊن مأنستن تجربه بۊکۊده. مارگؤ سامرستˇ کالج مئن نمایشنامه نيويسي بامۊخته ؤ بعد تۊمامه کۊدن خۊ تحصيل ؤ وختي کي ۱۷ سال دأشتي تصميم بيگيته به ملبؤرنˇ شأر بشه تا بازيگري کي اۊنˇ مؤرد علاقه حرفه بۊ دۊنبال بۊکۊنه.

==هۊنري زيوش==
===۲۰۰۷-۲۰۱۲: هۊنري فعاليتˇ أوائل===
شأ گۊتن کي رابي خۊ بازيگري حرفه جه ۲۰۰۷ سال شرۊع بۊکۊده چؤن هۊ سالˇ مئن مارگؤ دۊ ته فئلم، ''آى.سي.ىۊ.'' (.I.C.U'') ؤ ''Vigilante'' واسي تست بدا ؤ «آى. سي. ىۊ» فئلمˇ کارگردان تحت تأثير اۊنˇ اجرا ؤ استعداد قرار بيگيته ؤ مارگؤ با أنکي هئچ مۊديربرنامه ؤ معرفي نأشتي بتانسته خۊ أولي حرفه‌اي قرارداد دٚوٚده. 
مارگؤ ۲۰۰۸ سال دۊرۊن سۊ ته سرىال ''پرنسس فيل'' (The Elephant Princess)، ''شأرˇ قتل'' (City Homicide) ؤ ''وارسي گۊدن ماىلز بارلؤ أمرأ'' (Review with Myles Barlow) چند ته مئمانˇ نقش بازي بۊکۊده.
مارگؤ جه ۲۰۰۸ تا ۲۰۱۰ سال، همسایه'ن (Neighbors) مئن کي ايته اؤستراليايي سرىال ايسه دؤنا فريدمنˇ نقشˇ أمرأ حضۊر بيافته کي أ کاراکتر قرار بۊ ايته ىا دۊته قسمتˇ مئن حضۊر بداره ؤ موقتي ببه أما أ سرىالˇ عوامل، مردۊمˇ استقبال ؤ مارگؤ خۊرۊم بازي واسي اۊنˇ حضۊر جه موقتي به داىمي تغيير بداييد.
مارگؤ دؤنا فريدمنˇ نقش بازي واسي (Logie Awards) جه دۊ ته جائزه کانديد ني بۊبؤسته.
۲۰۱۱ سالˇ مئن مارگؤ ''گب زئن شيمي نسل جه'' (Talkin' 'Bout Your Generation) ؤ ''پن ام'' (Pan Am) کۊچي سرىالˇ مئن لؤرا کامرؤنˇ نقش ايفا بۊکۊده.

===۲۰۱۳-۲۰۱۶: پيشرفت===
۲۰۱۳ سال مئن رابي بتانسته أول بار ايته سينمايي فئلمˇ دۊرۊن کي اۊنˇ نام ''درباره زمات'' (About Time) ايسه شارلؤتˇ نقش فگيره ؤ دؤنل گليسن، رىچل مک‌آدامز، بيل ناى و تام هالندر أمرأ همبازی ببه. شأ أ فئلم ايته بلته مارگؤ ره اۊنˇ شؤن هالي‌وۊدˇ مئن بدأنيم.
هأتؤ ني هۊ سالˇ مئن رابي ''وال استريتˇ ورگ'' (The Wolf of Wall Street) مئن کي ايته فئلم مارتين اسکؤرسيزي جه ایسه بتانسته ناؤمي لاپاگليا نقش فگيره. رابي أ فئلمˇ مئن سينما پيله کسان أمرأ؛ لئؤناردؤ دي کاپریؤ، جؤنا هيل، جان دۊجاردن، رابرت راینر، کاىل چندلر ؤ متيؤ مک‌کانهي مأنستن همبازی بۊبؤسته. أ فئلم باعث بۊبؤسته مارگؤ پۊر مأرۊف ببه ؤ بختر نقشان ؤ مۊهم فئلمان ره اۊنه بخاييد ؤ شأ گۊتن کي وال استريتˇ ورگ جه مارگؤ بخترين فئلمان ايسه. مارگؤ، شارلؤتˇ نقشˇ واسي ''MTV Movie'' جائزه گيتن ره 
ني کانديد بۊبؤسته.
۲۰۱۴ سال مئن خۊ فئلم چاکۊني شرکت کي اۊنˇ نام (LuckyChap Entertainment) ايسه تأسيس بۊکۊده.
جه فئلماني کي أ شرکت تهيه بۊکۊده ؤ مارگؤ ني اۊشانˇ مئن حضۊر بيافته شأ به ''مؤ تؤنيا ايسم''، ''ترمينال'' ؤ ''رؤىايي سامان'' ايشاره کۊدن. 
مارگؤ دۊ سال جه سينما دۊر بۊ تا أنکي ۲۰۱۵ سالˇ مئن ''زي زکريا مأنستن'' (Z for Zachariah) أمرأ کي ايته علمي-تخىلي درام ايسه دۊوارده واگردسته و چۊأتل اجيؤفؤر ؤ کريس پاىن أمرأ همبازي بۊبؤسته. 
منتقدان أ فئلم جه استقبال بۊکۊديد ؤ مارگؤ رابي جه، أن بردنˇ نقش بازي کۊدن واسي پۊر تمجيد بۊبؤسته.

مارگؤ سۊ ته دِ فئلمˇ مئن ني حضۊر بيافته بۊ کي هۊ ۲۰۱۵ سالˇ مئن اکران بؤستن دۊبۊ. ''تمرکؤز'' (Focus) کي اۊنˇ مئن ويل اسميت أمرأ همبازي بۊبؤسته، ''فرانسوي سۊئيت'' (Suite Française) کي أ فئلمˇ مئن مئمانˇ بازيگر بۊ ؤ ''پيله رکۊد'' (The Big Short) آدام مک‌کي کارگرداني أمرأ.

مارگؤ ۲۰۱۶ سالˇ مئن سۊ ته فئلم ''ويسکي تانگؤ فاکسترا'' (Whiskey Tango Foxtrot)، ''تارزانˇ أفسانه'' (The Legend of Tarzan) کي اۊنˇ مئن مارگؤ ألکساندر اسکاشگؤرد، سأمۊئل ال. جکسؤن، کريستؤف والتس، جایمن هانسۊ ؤ جيم برؤدبنت أمرأ همبازي بۊبؤسته ؤ ''انتحارˇ جرگه'' (Suicide Squad) مئن ني جرد لتؤ ؤ ويل اسميت ؤ کارا دلوين أمرأ بازي بۊکۊده. جؤز ويسکي تانگؤ فاکسترا، راجع به باخي دۊته فئلمان با أنکي پۊر مأرۊفˇ بازيگر دأشتي منتقدانˇ نظر منفي بۊ ولي مردۊم مخصۊصا انتحارˇ جرگه فئلم جه کي ايته جه دي-سي کاميکسˇ فئلمان ايسه ؤ مارگؤ هارلي کۊئينˇ نقش أمرأ اۊنˇ مئن حضۊر بدأشته پۊر استقبال بۊکۊديد ؤ هأن باعث بۊبؤسته کي دۊوؤمي نۊسخه جه أ فئلم ''شکاري پرزنان'' (Birds of prey) نام أمرأ ۲۰۲۰ سالˇ مئن بۊرين بایه.

===۲۰۱۷-هسأ: جهاني محبۊبيت===
رابي ۲۰۱۷ سالˇ مئن ''خداحافظ کريستؤفر رابين'' (Goodbye Christopher Robin) ؤ ''مؤ تؤنيا ايسم'' (I, Tonya) فئلمانˇ مئن بازي بۊکۊده.
مارگؤ أ فئلمˇ مئن تؤنيا هاردينگˇ نقش کي أ فئلمˇ أصلي کاراکتر ايسه بازي بۊکۊده ؤ مک‌کنا گریس، سباستين استن، أليسن جني، جۊليان نيکلسؤن، کىتلين کارور، بؤجانا نؤواکؤويچ، پائؤل والتر هؤسر، بابي کاناوله و دن تریانديفلؤ جه اۊنˇ همبازيان ايسن.
أ فيلم ايته سيا کؤمدي ايسه ؤ اۊنˇ داستان جه تؤنيا هاردينگˇ واقعي زيوشنامه بيگيته بۊبؤسته کي ايته آمریکايي مأرۊفˇ اسکیت باز ميلادي دهه ۹۰ مئن بۊ. مارگؤ رابي خۊ أ نقش واسي ايته اؤسکارˇ جائزه کانديد بۊبؤسته.
أ اؤستراليايي بازيگر ۲۰۱۹ سال مئن ''ايته زمات هاليوۊد مئن'' (Once Upon a Time in Hollywood) کي ايته جه کؤئنتين تارانتينؤ أثران ايسه شارؤن تیت نقش أمرأ ظاهر بۊبؤسته لئؤناردؤ دي‌کاپريؤ، برد پيت، آل پاچينؤ، تيمؤتي اؤليفانت، اميل هرش، مارگارت کۊالي،آستين باتلر، داکؤتا فانينگ ؤ برۊس درن جه اۊن همبازيان أ فئلم مئن ايسن. تارانتينؤ فئلم منتقدان تحسين أمرأ مواجه بۊبؤسته ؤ چندين اؤسکار جائزه ره ۲۰۲۰ اؤسکار مئن نامزد بۊبؤسته. 
مارگؤ رابي هأ سال بامب‌شل (Bombshell) فيلم مئن ني کایلا پاسپيسيل نقش اجرا بۊکۊده ؤ بخترين مکمل بازيگر شناخته بۊبؤسته. بامب‌شل کارگردان، جی رؤچ ايسه ؤ جه أ فئلم بازيگران شأ به شارليز ترؤن، نيکؤل کيدمن، جان لیسگؤ، کیت مک‌کينؤن، أليسن جني، آليس آیو ؤ نازنين بنیادي ايشاره کۊدن.

==خۊصۊصي زيوش==
رابي تام أکرلي کي اۊ زمات کارگردان دستیار بۊ، ۲۰۱۴ سال مئن فرانسوي سۊئيت فئلم دۊرۊن بيده ؤ اۊن أمرأ آشنا بۊبؤسته. أ زؤج ۲۰۱۶ دسامبر مئن خلیج اؤستراليا نيۊ ساؤت ولز مئن ايته خۊصۊصي مراسم دۊرۊن ازدواج بۊکۊديد ؤ هسأ [[آمريکا ايجؤنأبؤ ايالتؤن|آمريکا]] لؤس آنجلس مئن ايجائي زيويدي.<ref>[http://www.dailymail.co.uk/tvshowbiz/article-4050522/Margot-Robbie-CONFIRMS-marriage-Tom-Ackerely-reveals-pear-shaped-diamond-ring-sticking-finger-camera-social-media-snap.html Margot Robbie confirms she has married Tom Ackerley with ring snap... as first photos from couple's top secret Byron Bay wedding emerge]</ref>

۲۰۱۶ سال مئن کالوين کلین برند (Calvin Klein) اعلام بۊکۊده کي مارگؤ رابي قرار ايسه Deep Euphoria عطر واسي به عنوان تبليغاتي ديم فعاليت بۊکۊنه. هأتؤ ني سال ۲۰۱۷ دۊرۊن مارگؤ نیسان شرکت مئن برقي اۊتۊلان ره بازاریابي کۊدي.
رابي ۲۰۱۸ سال مئن شنل برند سفير انتخاب بۊبؤسته کي ايته جه مؤد دۊنیا لۊکس برندان ايسه.

==سربس==
{{جيرنويس}}
