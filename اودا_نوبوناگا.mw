[[پرونده:Oda Nobunaga-Portrait by Giovanni NIcolao.jpg|بندانگشتی|چپ|250px| اودا نوبوناگا ديم،  جيواني نيكولا ۱۵۸۳-۱۵۹۰ بكشه.]]

[[اودا نوبوناگا]] (織田 信長) ايتا [[شوگون ]] بو كه اواخر قرن 16  مئن اتحاد [[ ژاپون ]] آغاز بوگوده تا زماتي كه [[ ميجي دوره]]  1868  فرسه. [[ ژاپن تاريخ]] مئن او پيله اربابان ( دايميو) [[سنگوكو دوره]] جه شناخته بوستي. او خو كاره پيش بوشو و اونه جانشينان كه [[تويوتومي هيديوشي]] و [[توگوگاوا اياسو]] بيد در نهايت تكميل گوديد. نوبوناگا، [[ اودا نبوهيده]] دومين ريك بو. نبوهيده ايتا معاونين سركردهان بو و ايتا جه ارباب [[اوستان اواري]] هم بو. نوبوناگا خو زندگي مين پيروزي جنگان زيادي داشتي وختي سال 1582 ميلادي بِمَرده يك سوم [[ ژاپون ]] اونه دست مئن دَبو
اونه جانشين [[تويوتومي هيديوشي]] نوبوناگا اميره و چكنه كه اودا خاندانِ وفادر بو نخستين كسي كه بعد جي [[جنگ اونين]] بِتَنسته كل[[ ژاپون]] مئن حكومت بوكونه


==زندگي نامه== 
[[اودا نوبوناگا]] بزابوسته 23 ژوين سال 1523، كوچي زاك كه بو اونه دوخاديد كيپوشي (吉法師). [[ اودا نبوهيده]] دومين ريك بو. نوبوناگا خو جغلگي و نوجواني مئن شيته كاران زياد داشتي و اونه نام بنئيد اُواري نو اُتسوكه 
(尾張の大うつけ ، اواري شانته). او [[توفنگ تانِگاشيما]] (ايجور [[باروتي توفنگ]]) خيلي علاقه داشتي و اَ كاره واستي شناخته بوبسته. نوبوناگا ديگر جوانان (رعيتي) منستن رفتار گودي و خو خانواده جاجيگاه هيچ نَنيستي و توجه نوگودي. 
نوبوناگا خوره گفتي كه [[ناگويا قَلا]] دورون بدنيا بامو ، اَ موضوع ره بايد ايله جار گودن ولي برخي بوگفتيد اُواري حومه بدنيا بامو.

== اوستان اواريِ متحد گودن==
1551 مين، [[ اودا نبوهيده]] ايدَفه اي ميره، و اونه مراسم مئن نوبوناگا توره كاران كرا گودي اَتويي كه بوخور جايَ ، محراب دورون تاوَده. اودا پيله كسان و [[خلابران]] بدئيد نوبوناگا ايتا تور و شيته ريكه اونه كوچي برارَ امره نوبويوكي،كه اونه خوجير تر دَنستيد روي باورديد. [[هيراته ماساهيده]] نوبوناگا معلم اونه رفتار واسي عارناموس داشتي [[سپوكو]] كونه (خوره كوشه). اَ كار، نبوناگا رو پيله اثر داشتي و اونه واستي ايتا بوقا  ماهيده ره چكونه.
نوبوناگا در واقع جانشين نبوهيده بو. ولي [[اودا خاندان]] چند تيكه بوسته بو.
نوبويوكي ايتا جنگ راه تاوده و [[شيباتا كاتسويي]] و [[هاياشي هيده سادا]] اونه ياور بيد ولي هر سه شورشي نوبوناگا جه [[جنگ اينو]] مئن شكست خوريد. ولي [[تسو چيدا گوزِن]] كه نوبوناگا و نوبويوكي مار بوستي پادرمياني كونه و اوشانه از مرگ نجات ده. ايتا سال گوذره كه دوباره نوبويوكي خواستي نوبوناگا امره كله گيره كه ايدفه [[شيباتا كاتسويي]] نوبوناگا خبر رسانه و اونه آگاه كونه. او خوره به ناخوشي زنه و نبويوكي كه اونه ورجا اَمونده بو [[قلا كيوسو]] مئن اونه (نبويوكي) گيريد و كوشيد.
سال 1559 نوبوناگا همه خو رقيبانَ  [[اوستان اوراي]] مئن كنار بزه بو. 

== نوبوناگا، هيديوشي و اياسو==
تويوتومي هيديوشي ژاپونَ 1590 مئن متحدَ گوده، توگوگاوا اياسو 1603 مئن [[ توگوگاوا شگون]] (سلسله) خوره چاكوده، اونم نوبوناگا اَمره بو، اَ دو نفر بتَنستيد نوبوناگا گوذشته دستاوردَ اَمره [[ژاپون]] متحدَ كونيد.
اَتويي بوگوفتيد: نوبوناگا آردِ برنج فگيفته، هيديوشي اونه خمير چَگوده، و آخر سر اياسو نيشينه و اونه فَوَره.

==نوبوناگا سياسَتَن==
جَنگِستَن مئن، نوبوناگا كله گيفتن راهَ، [[ژاپون]] مئن واگردان بوگوده، او بكارَ گيفته [[دراز پيشدار]] و [[باروتي توفنگ]] ، قَلا وكله بستان، كه چاگوده بوسته بو پيله جنگان او دوره واستي. باروتي توفنگانَ، پرتغاليئن [[ژاپون]] مئن باورديد. و جا بيگيفته حشر و مايه دار مئن. وختي دوتا [[باروتي توفنگ]] كارخانه شهر ساكاي و [[اوستان اُمي]] مئن فتحَ بوسته، نوبوناگا ره نسبت به خو دوشمنان قدرت پورتر فَدا.

[[پرونده:Nobunagas ambition gen.jpg|بندانگشتی|نوبوناگا پيله واز- ويديويي  بازي]]
== فرهنگ عامه مئن==
نوبوناگا ويشتر داستانان مئن به چوم اَيه و هتويي كارتون و [[ويديو بازيئن]] و سينمايي فيلمانه مئن كرا نقش بازي بوگوده. هر چي كه اونه نشان ده ويشتر ايتا ازازيل و بيجه مرداك ايسه. ولي برخي بيد كه اونه خوجيرتر نشان بدئيد. [[كاگِموشا]] مَنِستن، ايتا فيلم ايسه كه [[آكيرا كورو ساوا]] اونه چَگوده.
دِ [[ويديو بازيئن]] خيلي نهئيد كه نوبوناگا زندگي جه رو چگوده بوستيد:
 
(نوبوناگا پيله واز: آهني سه گوش )  Nobunaga's Ambition: Iron Triangle

(شگون 2 )                    Shogun: Total War ، Total War: Shogun 2

(گومار تخت)                                        Throne of Darkness






[[ar:أودا نوبوناغا]]
[[bg:Ода Нобунага]]
[[bs:Oda Nobunaga]]
[[ca:Oda Nobunaga]]
[[cs:Nobunaga Oda]]
[[da:Oda Nobunaga]]
[[de:Oda Nobunaga]]
[[el:Όντα Νομπουνάγκα]]
[[en:Oda Nobunaga]]
[[eo:Oda Nobunaga]]
[[es:Oda Nobunaga]]
[[eu:Oda Nobunaga]]
[[fi:Oda Nobunaga]]
[[fa:اودا نوبوناگا]]
[[fr:Oda Nobunaga]]
[[he:אודה נובונאגה]]
[[hr:Oda Nobunaga]]
[[hu:Oda Nobunaga]]
[[id:Oda Nobunaga]]
[[is:Nobunaga Oda]]
[[it:Oda Nobunaga]]
[[ja:織田信長]]
[[ka:ოდა ნობუნაგა]]
[[ko:오다 노부나가]]
[[la:Oda Nobunaga]]
[[lt:Oda Nobunaga]]
[[ms:Oda Nobunaga]]
[[nl:Oda Nobunaga]]
[[no:Oda Nobunaga]]
[[pl:Nobunaga Oda]]
[[pt:Oda Nobunaga]]
[[ro:Nobunaga Oda]]
[[ru:Ода Нобунага]]
[[sh:Oda Nobunaga]]
[[simple:Oda Nobunaga]]
[[sk:Nobunaga Oda]]
[[sr:Ода Нобунага]]
[[su:Oda Nobunaga]]
[[sv:Oda Nobunaga]]
[[th:โอะดะ โนะบุนะงะ]]
[[tl:Oda Nobunaga]]
[[tr:Oda Nobunaga]]
[[uk:Ода Нобунаґа]]
[[vi:Oda Nobunaga]]
[[war:Oda Nobunaga]]
[[zh:織田信長]]
[[zh-classical:織田信長]]
[[zh-yue:織田信長]]
