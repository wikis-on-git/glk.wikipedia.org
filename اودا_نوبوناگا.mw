[[پرونده:Oda Nobunaga-Portrait by Giovanni NIcolao.jpg|بندانگشتی|چپ|250px| اودا نوبوناگا ديم،  جيواني نيكولا ۱۵۸۳-۱۵۹۰ بكشه.]]

[[اودا نوبوناگا]] (織田 信長) ايتا [[شوگون ]] بو كه اواخر قرن ‏۱۶  مئن  [[ ژاپون ]] اتحادَ آغاز بوگوده تا زماتي كه [[ ميجي دوره]]  ۱۸۶۸  فرسه. [[ ژاپن تاريخ]] مئن او پيله اربابان ( دايميو) [[سنگوكو دوره]] جه شناخته بوستي. او خو كاره پيش بوشو و اونه جانشينان كه [[تويوتومي هيديوشي]] و [[توگوگاوا اياسو]] بيد در نهايت تكميل گوديد. نوبوناگا، [[ اودا نبوهيده]] دومين ريك بو. نبوهيده ايتا دوده جه سركردهان بو و ايتا ارباب [[اوستان اواري]] هم بو. نوبوناگا خو زندگي مين پيروزي جنگان زيادي داشتي وختي سال ۱۵۸۲ ميلادي بِمَرده يك سوم [[ ژاپون ]] اونه دست مئن دَبو
اونه جانشين [[تويوتومي هيديوشي]] نوبوناگا اميره و دوده كه [[اودا كوگا]] ره وفادر بو اولي كسي ايسه كه بعد جي [[جنگ اونين]] بِتَنسته كل[[ ژاپون]] مئن حكومت بوكونه


==زندگي نامه== 
[[اودا نوبوناگا]] بزابوسته ۲۳ ژوين سال ۱۵۳۴، كوچي زاك كه بو اونه دوخاديد '''كيپوشي''' (吉法師). [[ اودا نبوهيده]] دومين ريك بو. نوبوناگا خو جغلگي و نوجواني مئن شيته كاران زياد داشتي و اونه نام بنئيد اُواري نو اُتسوكه (尾張の大うつけ ، اواري شانته). او [[توفنگ تانِگاشيما]] (ايجور [[باروتي توفنگ]]) خيلي علاقه داشتي و اَ كاره واستي شناخته بوبوسته. نوبوناگا ديگر جوانان (رعيتي) منستن رفتار گودي و خو خانواده جاجيگاه هيچ نَنيستي و توجه نوگودي. 
نوبوناگا خوره گفتي كه [[ناگويا قَلا]] دورون بدنيا بامو ، اَ موضوع ره بايد ايله جار گودن ولي برخي بوگفتيد اُواري حومه بدنيا بامو.

== اوستان اواريِ متحد گودن==
1551 مين، [[ اودا نبوهيده]] ناگاه ميره، و اونه مراسم مئن نوبوناگا توره كاران كرا گودی اَتويی كه بوخور جای ، محراب دورون تاوَده. اودا پيله كسان و [[خلابران]] بدئيد نوبوناگا ايتا تور و شيته ريكه اونه كوچی برارَ امره نوبويوكی،كه اونه خرم تر دَنستيد روی باورديد. [[هيراته ماساهيده]] نوبوناگا معلم اونه رفتار واسی عارناموس داشتی [[سپوكو]] كونه (خوره كوشه). اَ كار، نبوناگا رو پيله اثر بوگوده و اونه واستی ايتا بوقا  ماهيده ره چكونه.
نوبوناگا در واقع جانشين نبوهيده بو. ولی [[اودا كوگا]] هش پركه بوسته بو.
نوبويوكی ايتا جنگ راه تاوده و [[شيباتا كاتسويی]] و [[هاياشی هيده سادا]] اونه ياور بيد ولی هر سه شورشي نوبوناگا جه [[جنگ اينو]] مئن شكست خوريد. ولی [[تسو چيدا گوزِن]] كه نوبوناگا و نوبويوكی مار بوستی پادرميانی كونه و اوشانه مرگ جه جيويزانه. ايتا سال دواره كه دوباره نوبويوكی خواستی نوبوناگا امره كله گيره كه ايدفه [[شيباتا كاتسويی]] نوبوناگا ره خبر رسانه و اونه آگاه كونه. او خوره به ناخوشی زنه و نبويوكی كه اونه ورجا اَمونده بو [[قلا كيوسو]] مئن اونه (نبويوكی) گيريد و كوشيد.
سال ۱۵۵۹ نوبوناگا همه خو رقيبانَ  [[اوستان اواری]] مئن ديمه بنا بو. 

[[پرونده:Azuchimomoyama-japan.png|بندانگشتی|ژاپون سنگوكو دوره مئن- اوستان اواری كاس رنگ -  نوبوناگا صارا خاكی رنگ ايسه]]

==جنگ اكهازاما==
سال 1560 مئن، [[ايماگاوا يوشيموتو]] 25 هيزار حشر و مايه دار  خوره جَما گوده، و خو پيشروی [[كيوتو]] سمت آغازَ گوده. و بهانه باورده كه [[آشيكاگا شگون]] سُستی  واستی،  اوشانه ياوَر بِبه. [[ماتسودايرا كوگا]] كه [[اوستان ميكاوا]] مئن رستر بيد ، يوشيموتو امره همراهی بوگوديد. اوشانه جولو، [[اودا كوگا]] 3.000 سرباز داشتی، و اَ نيرو هم موختلف قلائن مئن، كرا پاسدانديبيد. اَ شرايط مئن، نوبوناگا بوگوفته ناجه داره كه آتسوموری رقصَ، [[ناگويا قَلا]] مئن برگزار بِبه. قبل جه كه خو خلابران و رسترانِ  امره دوعا بوكونيد. چون دو سپاه نابرابر بيد ، [[شيباتا كاتسويی]] هچين گوفتندبو نوبوناگا ره، كه فوتورك زئنَ بنه ديمه.
جاسوسانی كه نوبوناگا اوسی بوگوده بو اونه خبر باورديد كه ايماگاوا ايتا باريكه تنگه مئن خو كله بستَ چَگوده و نوبوناگا ره بهترين فرصت بو كه فوتورك زنه. و جاسوسان، نوبوناگا ره بوگوفتيده كه ايماگاوا [[ حشر و مايه دار]] گوذشته پيروزين واستی جشن بيگيفته بيد و يوشيموتو اَ جشن مئن بيده بوبوسته. نبوناگا خو حشر و مايه دار امره بوشو ايماگاوا كله بستَ ورجا. و جه دور،  خو كله بستَ چاگوده و هَتويی كلوش امره، گيشه ئن چاگوديد و اوشانه تن ليباس دوگوديد و پيله بيدوقانَ جور بداشتيد تا نيشان بديد كه ايتا پيله حشر و مايه دار ايسيد. اودا سربازان توند و چسب، گومار دامون مئن، ايماگاوا كله بستَ دور بزئيد و اوشانه پوشت سر بئسائيد. اَ زمان مئن كه زواله بو ناگاه گورخانه و وارش گيره.
نوبوناگا خو سربازانَ آماده كونه و وختی وارش تومانه بو اودا سربازان، ايماگاوا كله بستَ يوكو فوتوركيد و يوشيموتو خو سربازان امره شكست خوره . و بيده دو تا [[سامورايي]]  كرا اونه  فوتوركيد. اولی خو پيشدار امره كه يوشيموتو خو شمشير امره اونه واگردانه ولی دومی خو شمشير امره يوشيموتو سرِ واوينه.
هتويی [[ايماگاوا كوگا]] فوگورده و [[ماتسودايرا كوگا]] ورجا ده پيله تری نشتيد.
1561 مئن، اودا نوبوناگا و ماتسودايرا موتوياسو ( كه بعد اونه توكوگاوا اياسو دوخاديد) همديگر امره ياور بوبوستيد. چند دهه اَ دو كوگا همديگر امره خونی دوشمن بيد. و همديگر امره بجنگسته بيد. ولی ايباره اوشان همديگر امره موتحد بوبوستيد.


== نوبوناگا، هيديوشي و اياسو==
[[تويوتومی هيديوشی]] ژاپونَ ۱۵۹۰ مئن متحدَ گوده، توگوگاوا اياسو 1603 مئن [[ توگوگاوا شگون سَلاری ]]  خو واستی چاكوده، اونم نوبوناگا اَمره بو، اَ دو نفر بتَنستيد نوبوناگا گوذشته دستاوردَ اَمره [[ژاپون]] متحدَ كونيد.
اَتويي بوگوفتيد: نوبوناگا آردِ برنج فگيفته، هيديوشی اونه خمير چَگوده، و آخر سر اياسو نيشينه و اونه فَوَره.

==نوبوناگا سياسَتَن==
جَنگِستَن مئن، نوبوناگا كله گيفتن راهَ، [[ژاپون]] مئن واگردان بوگوده، او بكارَ گيفته [[درازِ پيشدار]] و [[چخماخی توفنگ]] ، قَلا و كله بستان مئن، كه چاگوده بوسته بو پيله جنگان او دوره واستی. چخماخی توفنگانَ، پرتغاليئن [[ژاپون]] مئن باورديد. و جا بيگيفته حشر و مايه دار مئن. وختی دو تا [[چخماخی توفنگ]] كارخانه شهر ساكای و [[اوستان اُمی]] مئن فتحَ بوسته، نوبوناگا ره نسبت به خو دوشمنان قدرت پورتر فَدا.

[[پرونده:Nobunagas ambition gen.jpg|بندانگشتی|نوبوناگا پيله واز- ويديويي  بازي]]
== فرهنگ عامه مئن==
نوبوناگا ويشتر داستانان مئن به چوم اَيه و هتويی كارتون و [[ويديو بازيئن]] و سينمايي فيلمانه مئن كرا نقش بازي بوگوده. هر چي كه اونه نشان ده ويشتر ايتا ازازيل و بيجه مرداك ايسه. ولي برخي بيد كه اونه خوجيرتر نشان بدئيد. [[كاگِموشا]] مَنِستن، ايتا فيلم ايسه كه [[آكيرا كورو ساوا]] اونه چَگوده.
دِ [[ويديو بازيئن]] خيلي نهئيد كه نوبوناگا زندگي جه رو چگوده بوستيد:
 
(نوبوناگا پيله واز: آهني سه گوش )  Nobunaga's Ambition: Iron Triangle

(شگون 2 )                    Shogun: Total War ، Total War: Shogun 2

(گومار تخت)                                        Throne of Darkness


==جير بِنيويشته==
اينگليسي ويكيپديا ايله جار بوگودهان

[[رده:تارئخ]]
[[رده:ژاپون تارئخ]]
