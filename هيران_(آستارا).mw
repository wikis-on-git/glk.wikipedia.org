[[تصویر:ssskk.jpg|left|thumb|هيران]]
'''هيران''' ايتأ جه [[گيلان]]ˇ رۊستایان ايسه ؤ هيرانˇ دهستان ؤ آستارا شأرستانˇ مئن قرار بيگيته دره. أ رۊستا، [[آستارا]] شأرˇ أمرأ ۳۰ کيلؤمتر فاصله دره. هيرانˇ منطقه جه سۊ ته کۊچي رۊستا به نامان هيران سفلی، هيران وسطی ؤ هيران علیا تشکيل بۊبؤسته. هيرانˇ منطقه ۲۲۰۰ هکتار مساحت دره. أ رۊستا جه کلسيا به [[آذرباىجان]]ˇ کشور ، جه نسا ور به [[تالش]]ˇ کۊهان، جه خؤرتاو ور به آستارا شأر ؤ [[عنبران محله]] ؤ جه خۊرخۊس به نمين متصل ایسه.

أ رۊستا ويشتر جه ۲۸۵ نفر (۸۵ خانوار) ثابتˇ جمعيت ؤ ۱۷۰۰ نفر (۴۱۲ خانوار) ويلابينيش دره ؤ ايته جه زیباترین [[ايران]] ؤ [[گيلان]]ˇ دئني جيگان به شۊمار آیه. طبیعي دئنيان ؤ  علي داشي گرمˇ آو أ رۊستا مئن جه اۊنˇ جاذبه'ن ایسه. أهالي شغل ني ويشتر کشاورزي ؤ دامداري ؤ سيفتالداري ایسه.

۱۳۹۷ˇ سالˇ مئن قرار بۊبؤسته ایته دروازه هیرانˇ ورۊدی مئن آستارا شأرداري همکاري أمرأ چأکۊده ببه تا أ تۊریستي منطقه دئنيان بختر معرفي ببه ؤ سۊدجۊیان ؤ پانترکان دست أ منطقه جه کي اۊنه ادعایه کۊنیدی کۊتا ببه.

== هيرانˇ نام ==
حیران معرب بۊبؤسته جه ''هیران''ˇ واجه ايسه. هيران ايته گيلاني أصيلˇ واجه ايسه ؤ [[تالشي زوؤن]]ˇ مئن «هیر» یا «هِر»، مها ؤ شۊرۊم معني دهه ؤ «ان» ني مکان ؤ جيگا پسوند ايسه. ايته جه هيرانˇ ويژگيان ني أن ايسه کي أ رۊستا ويشتر زمات سال شۊرۊم بزئک ايسه. <ref>http://taleshen.ir/%D8%B1%DB%8C%D8%B4%D9%87-%D8%B4%D9%86%D8%A7%D8%B3%DB%8C-%D9%86%D8%A7%D9%85-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D8%A2%D8%B3%D8%AA%D8%A7/|عنوان=ریشه شناسی نام تعدادی از روستاهای آستارا}}</ref>

==سربس==
{{حیران دهستان روستاهان}}
{{گیلان}}

[[جرگه:آستارا شأرستان ٚ رۊستایان]]
[[رده:جوغرافی]]
