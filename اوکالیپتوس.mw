okäliptus

i där usturäliyäe bumi där isə o xu asli jigä meen, je tund ruşd o pur tanedär däron bə hisäb hanə. çun işonə ruşdə surat ziyätə, hi çan qarnə meen, viştarə jä dunyä meen, keşt banan. i zamat viştarə jäon dunyä meen, pur jangalkäri je i däronə gunə anjom ginə. okäliptusə däron je hodudə panjä sälə piş ironə meen värid o keşt bubon. i däronə keşt, şumäl o jonubə meen xujir samar daşt.
[[image: okaliptus_ meeve_kapsulan.gif|right|thumb|100px|okäliptus därə meeve kapsulan]]
i däronə gul atri o zardə ran isə kə asalə siftäl unə pur tavajjo koonə. gulon vahärə aväxir o tousanə sar dee banan (bäxi je i gunan, ostovä garmə mantaqanə meen, guldehi dourə har vaqtə säl idämə daanə o bäxi gunanə meen guldahi fasl farq koonə). meevan kapsula moonan o işonə andäzə, şiş tä bisopayn milimetr isə kə pur rizə bazr inə meen hanna. kapsul, nukdär kurei şikl isə o baputə meevə qahvei yä surx isə. şa gutan harçi kapsulə andäzə piltar babi, unə meeni bazron ni piltaran. guldehi zamat o eqlimi şaräyet o gune nouə vasi, bazron itə muxtalif zamat sälə meen rasanan.

okäliptusə däron je da tä ponza sälegi pasi, meevə o bazr deenan. kapsulan, putanə pasi väza banan o bazron je uşonə meen birin kalnan. bazron rasenə pasi, bädə amrə paxşa banan.

vä gutan kə i däron bazr, rişejuş o säqejuşə amrə ziyäta banan.


==vägardon je:==

[[pahnvalg däronə bazron]]
