

روستاجلالده از دهستان [[دلفک]] شهرستان ،[[رودبار]] بخش خورگام در استان [[گیلان]] از کشور [[ایران]].

  روستای دیدنی جلالده

بخش خورگام در40کیلومتری شهررستم آباد وروستای جلالده دراین بخش  واقع شده است
از ابتدای پیدایش جوامع متمدن بشری علاقه‌مندان به سفر و ماجراجویان به دنبال یافتن مناظر بکر و دیدن ناشناخته ‌های روی زمین بودند اما به‌دلیل کمبود وسایل ارتباط جمعی معمولا نشانی این مناطق به‌صورت سینه به سینه بین ماجراجویان و گردشگران رد و بدل و شاید هم به دست فراموشی سپرده می‌شدند.
        موقعیت جغرافیائی


با رشد و گسترش وسایل ارتباط جمعی این مکان‌ها و تفرجگاه‌ها بیشتر در دسترس قرار گرفتند و بیشتر علاقه‌مندان براحتی می‌توانستند برای دیدن آنها برنامه‌ریزی کنند.

روزنامه‌ها ورسانه ها در این راه به واقع بسیار مفید بودند و به یاری ماجراجویان در کشف ناشناخته‌های زمین شتافتند.

چمدانت را می بندی، وراهی سفرمیشوی و... اما وقتی بازمی گردی چمدانت پر شده است ازخاطره های رنگ وارنگ و نقش کوه های سنگی، از یاد مهربانی مردمان دیارت. نمی خواهی که همچنان در خانه بمانی، تو رود می شوی به سوی دریا، آن گاه که به جستجوی زیبایی و ناشناخته ها گام برمی داری.

می خواهیم شما را با واژگان خود همسفر سرزمین گندم های سرسبز کنیم؛ جایی که می توان نبض زمین را شنید؛ جایی که لبخند نمکین یک کودک16ساله چوپان تحفه ای وصف ناشدنی است. یکی از زیبا ترین روستاهای خورگام بنام ،«جلالده » روستای سرسبز وبکر شهرستان رودبار، است؛این آبادی همان طوریکه ازاسمش پیداست وازبزرگان نقل وقول شده که سنگ بنا اولیه این ده راجلال نامی بنا نهاده است

 نامی که ما را دعوت می کند به شاهراه تاریخ. چگونه باید رفت؟ ؛این آبادی در 32 کیلومتری شهر رستم آباد قرارگرفته.و دهکده ای که گرمای تابستان زیر درختان بالابلندچنار رنگ می بازد و صدای برگ ها موزون ترین موسیقی دهکده است. مردمان آبادی از میان پنجره های کوچک چوبی، در میان همین خانه های متراکم و سنتی، وسعت آسمان را در چشمان خود جای می دهند. با این همه،خانه هایی از جنس سیمان و آجر نیز به صورتی خود را وصله ناجور روستا کرده است.

مراسم عروسی شان را با ساز و دهل برپا می کنند و باهر ضرب آن پای بر زمین می کوبند و دست در دست، نیم دایره رقص کردی می کنند.زنان خود را آذین بسته اند با سربند و مندیل."درپه" پوششی است از همه رنگ های زیبا ، رنگارنگ و مسحورکننده است .و پیراهن آن لباس آستین دار وبلند که "کراس"  نام داردو بر تن دارند.

همان گونه که تن به سایه سپرده اید و در موسیقی برگ ها غرق شده اید، مردی از اهالی روستا سلام کرده و شما را به خانه اش دعوت می کند؛ دعوتی که بوی مهربانی می دهد.می خواهد بر سر سفره ساده اش همراه با نان، ماست و کباب که همه محصول دسترنج اهل  خانه است به میزبانی ات بنشیند. می خواهد راهنمایت شود. تو هم به رسم ادب از او تشکر می کنی، اما او تنها فرد روستا نیست دروازه  همه خانه ها به روی مهمانان گشوده است. نمک نخورده، نمک گیر می شوی!

مناظر آبادی شبیه سریال های مستند خوش آب و رنگ تلویزیونی است. عادتمان داده اند که مرغ همسایه را غاز ببینیم. در کناراین وادی نهر آب روان است. آب آیینه دل های مردمان است. کنار همین نهرها اهالی نهال کاشتند تا جلوه ای از بهشت را نقش بر زمین کنند.غیر از این نهرها، رودخانه چلارود در غرب روستا،تن نوجوانان را نوازش می کند و در تابستان محصولات ا مید زارعان را سیراب می کند. محصولاتی مانند؛ گردو، زردآلو، سیب، گندم، جو، باقلا و عدس وبرخی چیزهای دیگر  برای مردم این روستا ، نعمت خداوند است.
اما این روستا یک جای ویژه دارد اتراق درکنارچشمه ساران تراج ،ولی دار،هفت خانی برای جوان و پیر، برای رهگذران و حتی برای گردشگران. آن هم چشمه های جوشانی است وتراج در جوار درختی تنومند وکهنسال می خروشد. باید رفت، دل از روستا به سختی کند و قدم به طبیعت بکرییلاق تراج نهاد. به میان درختان بلوط و راش،توسکا.درختچه گوجه سبز،ازگیل،زالزالک. حتی خاری که در میانه راه در پای شما فرو می رود،با شنیدن صدای  بلبل و کبک به کلی درد نیشتر آن را فراموش می کنید. از میان بوته ها عبور خواهیدکرد؛ گل گاوزبان، گل بنفشه، شیرین بیان،بابونه، پونه،گون و... بر سر راه شما نمایان می شود و پشت سرتان جا می ماند. آنها ریشه در خاک دارند؛ دلشان با این خاک است. 

شانس بیاورید می توانید جانورا دیگری مانند شغال و گراز، گرگ، روباه و خرگوش را میان سنگ ها و بوته ها  مشاهده کنید. مار هم دارد که اگر کاری به کارشان نداشته باشید بی آزار است. همچنان در دره زیبا و خیال انگیز گیاش پیش می رویم تا به مهم ترین و هیجان انگیزترین بخش سفر برسیم؛ قسمتی که برای ابد به نیکی در یادتان می ماند. جنس این خاطره باز هم از آب است؛ آبی که بی وقفه خود را بر زمین می کوبد. آبشار بلند اردهول روستای جلالده از جمله زیباترین آبشارهای بخش خورگام است.

روستای توریستی جلالده درهمسایگی روستاهای لیاول علیا،سفلی،برارودوگیاش قدیم  واقع شده است این روستا در دامنه جنگلهای متراکم و ییلاقی واقع گردیده و گویش اهالی این روستادیلمی و کردی کرمانجی می باشد و حدود 60 خانوار ساکن این روستا میباشند نسب وکنیه اهالی روستا وجد انها محمدعلی خان بزرگ بوده که از اکراد قوچان و در زمان نادر شاه برای حراست از مرزهای شمالی به این منطقه کوچانده شدند. شغل ساکنین این روستا کشاورزی و باغداری ،دامداری می باشد .این روستا دارای چشمه ساران بسیار می باشد دامداران روستا اواسط ارذیبهشت ماه به ییلاق بسیار زیبا که چهار طرف ان را جنگل احاطه کرده کوچ نموده وتا اوسط مردادمجدد به روستا بر می گردند. البته ناگفته نماند زلزله سال 1369باعث جابجایی روستا از محل قدیمی به محل جدید شد که نام این محل بادگن میباشد که در لهجه محلی یعنی ارتفاع بالا در مسیر باد . طی سالهای اخیر افراد سودجویی از روستاهای اطراف برای تصاحب چشمه های اب معدنی ییلاق این روستا . به منطقه یورش اورده که با هوشیاری مردم غیرتمند و جوانان تحصیل کرده این توطئه خنثی شد وقرار بر این شذ که اهالی با تشکیل شرکت تعاونی روستایی شرکت اب معدنی تاسیس نمایند که این امر با حمایت دولت ومسولین محلی قابل اجرا می باشد مناطق دیدنی این روستا ییلاق تراج و ارتفاعات گیاش وچشمه ساران وباغهای اباد وزیبای منطقه زبان زد خاص و عام می باشد در ضمن در ضلع جنوبی این روستا امام زاده صلاح الدین واقع شده است که مورد احترام اهالی مردم منطقه می باشد ونام محلی آن گماور می باشد.

نويسنده: علی اکبری لیاولی - جمعه ٢۸ مهر ۱۳٩۱-وبلاگ کرمانج عمارلو رودبار
