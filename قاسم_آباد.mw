{{پأچ}}
{{بیسربس}}


:[[ایران]]ˇ دل، [[گیلان]]ˇ خورتاوˇ مئن یته خوجیر منطقه نئه گه اونˇ نام هیسه قاسم آباد. در اصل روستا هیسه ولی گیلانˇ دئباخی روستأنˇ جی یه پرئه پیلاچی تر هیسه ؤ تاریخی تر.
:قاسم آبادˇ اقتصاد ویشتر کشاورزی سر چرخنه ؤ برنج ؤ مرکباته شامل بونه، البته چند سالی وکنه بناتن گول زأن.

==جؤغرافی==
:قاسم آباد خورتاوˇ جی [[اؤشئن]]ˇ همرأ و خورخؤسˇ جی [[سیاهکلرود]]ˇ همرأ همسایه هیسه. کلسیا رأ جی [[کاسپی دریا]] ؤ نسا رأ جی قاسم آبادˇ بندانه منتهی بونه. ای منطقه کؤنه بند گونن. بند او کویی هیسه که شأنه اونه وشکسئن.

==کشوری تقسیمات==
:دئسالان کلأچئه شی بؤ ؤ برخی نؤدؤنم کارئنˇ وأسر یک در یک اونه کلأچئه جی هأیتن ؤ هدأن چابکسره.
:قاسم آباد دؤ بخشه علیا و سفلی، و هر بخش خؤره چند ته روستا جی تشکیل وکته. علیا قاسمآباد خورخؤسˇ مئن نئه یؤ ای روستأنه شامل بونه: [[ﺟﯿﺮ ﻣﺤﻠﻪ]]، [[جؤﺭﻣﺤﻠﻪ]]، [[کورﺩﻣﺤﻠﻪ]] ،[[ﺁﻏﻮﺯﮐﻠﻪ]] ، [[ﺭﻭﮐﻮ]] ، [[ﻣﻠﮏ ﻣﯿﺎﻥ]] ، [[ﺧﺎﻧﺴﺮ]] ، [[بندبون]] ﻭ [[ﺑﯿﺠﺎﺭﭘﺲ]]. سفلا ﻗﺎﺳﻢﺁﺑﺎد خورتاوˇ مئن نئه یؤ ای روستأنه در برگیرنه: [[چایخانسر]]، [[کرساخیل]] ، [[ﮔﺎﻟﺶ ﻣﺤﻠﻪ]] و [[ﮐﻼﻓﻪ ﻣﺤﻠﻪ]]، [[جیر محله]]، [[جلم]] و [[عمردشت]].


==قاسم آبادی تومان پیرأن==
:یته از ایران مئنˇ اصیل ترین ؤ دئباری ترین [[تومان پیرأنان]] هیسه که بین المللی جشنوأرأن مئن جایزه ویژه' بؤبورده دأره حتی آتنˇ المپیکˇ مئن ای تومان پیرأنˇ جی کارأگیته بؤن.
:ای لباس یته بونی روسرئه شامل بونه که اونˇ جا سر گایی گلف کولا جی استفاده بونه. قاسم آبادی تومان پیرأن، گیلانˇ دئباخی پیرأنانˇ همرأ یه پرئه متفاوته. ای لباس ˇاصلی بخشانه شأنه ایته بخشبندی گوتن: روسری، لچک یا سربند، جمه یا پیرأن، الجاقیا، شلیته، شلوار ؤ چادر کمر.
:الجاقیا، پوششی هیسه گه مخمل جی بؤدوته بؤبه. شلتیه یا کوتاه تومان یته دامنی هیسه کوتاه ؤ پرچین که اونه گردˇ تومان نی دؤخؤنن.

==صنایع دستی==
:[[نمدبافی]] یته از قاسم آبادˇ دئباری ترین سنتان هیسه که ویشتر جؤرمحله ؤ بندبونˇ مئن صورت گیرنه. نمد که [[گوسوند]]انˇ پشمˇ جی بافته بونه معمولا اونˇ جی زیراندازˇ ره استفاده بونه. کوچئه نمدانˇ جی شأنه دکورˇ ره و یا پاچراغی ره استفاده گوتن.
:[[چادرشب بافی]] که به غیر از قاسم آباد، [[سیاهکلرود]]ˇ صنایع دستی نی هیسه ایجه تولید بونه. [[چادرشب]] چادری هیسه که گیلانˇ زونؤنأن اونه خو کمر دبسنن ؤ معمولا اونˇ زمینه سؤرخ رنگ هیسه. چادرشبˇ جی شأنه روتختی، بقچه، زیزانداز، پرده، جلیقه ؤ رومیزی جا سر کارأگیتن.

==بندبونˇ قؤلئه==
:[[بندبون]]ˇ بندˇ سر یته باستانی آثار نئه که اونه قلعه بندیونˇ نامˇ همرأ شناسنن. مه چی، بومئن گونن [[بندبونˇ قؤلئه]]. بند هو کو معنئه دنه ؤ بون خورخؤسی گیلکی مئن وکنه جیر.
:ای قلعه قدمت که 12 متر اونˇ بلندئه وگردنه به چندصد سال پیش. ای منطقه آدمان ای سنگی قلعه جی خو امنیتˇ ره کارأیتن.

==ورزشی==
:[[کؤشتی گیله مردی]] ای منطقه مئن خیلی سابقه دأره. هر سال تابستانˇ مئن [[نؤروزبل]]ˇ نزدیکی [[جؤردشت]]ˇ مئن یته جشنواره برگزار بونه که ای جشنواره مئن منطقه آدمان همه، وک وچأن، لک لاکؤن، پئرمأران همگی اویجه سره هنن ؤ خو پهلوانانˇ کؤشتئه یئنن گایی گلف نی خؤره گیرنن. جغرز کؤشتی، والیبال ؤ اسب دوانی مسابقات نی ای جشنواره مئن برگزار وکنه.

==رودخؤنأن==
:یته رودخؤنه سفلی قاسم آبادˇ جی گوذرنه که اونˇ آبˇ جی بیجارانˇ آبیاری ره استفاده بونه. ای رودخؤنأ [[سیالات]] دؤخؤنن. دئبار ای رودخؤنه مئن ماهی گیتن حتی جؤرأ آبانˇ مئن قزل آلا صید گوتن.
:[[چایجان]] ؤ قاسم آبادˇ خورخؤسی روستأنˇ بیجارآب، [[خوشکرود]]ˇ جی تأمین بونه که [[سیاهکلرود]]ˇ ارتفاعاتˇ جی سرچشمه گیرنه.

==دئه شا منطقأن==
*قلعه بندبون
*کنده سر
*چاله سرˇ آقا
*سیالات
*پدراب لک
*گیشار
