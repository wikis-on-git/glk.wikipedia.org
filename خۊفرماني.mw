{{پأچ}}


خوفرمانى (اينگيليسي مئن: Autonomism) ىکته نؤمه کي ىک جرگه نظريهٰ‌نه گۊنن؛ نظريهٰ‌ني که [[ضداقتدارگري]] ؤ [[چپگرا]] ؤ سياسي-اجتماعي جۊمبشؤنه شامل بنن.<ref>[http://www.academia.edu/1342334/AUTONOMISM_AS_A_GLOBAL_SOCIAL_MOVEMENT "Autonomism as a global social movement" by Patrick Cuninghame]. WorkingUSA: The Journal of Labor and Society. Volume 13 (December 2010): 451–464. ISSN [https://www.worldcat.org/search?fq=x0:jrnl&q=n2:1089-7011 1089-7011].</ref><ref>[http://www.eroseffect.com/books/subversion_download.htm Georgy Katsiaficas. The Subversion of Politics: European Autonomous Social Movements and the Decolonization of Everyday Life], AK Press 2006</ref>

به عنوانˇ ىکته نظري سيستم، اي نظريه اول بار ۱۹۶۰ دهه [[ايتاليا]] مئن، [[کارگري]] [[کؤمؤنيسم]]ˇ جي بيرين بمأ. بازۊن، وختي گه ۱۹۷۰ دهه مئن، ايتاليا دۊرˇچپˇ جۊمبش نتؤنسه کاري پيش ببره ؤ مقرگراؤنˇ تأثيرˇ جي ؤ ىپاره نظريه‌ورزؤنˇ وأسي که سال ۱۹۶۹ [[کارگرؤنˇ زۊر (جرگه)|پؤتئره اؤپئراىؤ (کارگرؤنˇ زۊر)]] بنابودن (آنتؤنيؤ نئگري مۊسؤن)، [[مارکسيست-پسي]] ؤ [[انارشيسم|انارشيستي]] گراىشؤن اۊنˇ مئن ويشترأبؤن.
گئؤرگي کاتسيافيکاس، همته خوفرمان جۊمبشؤنه ايتؤ جمع دودنه ؤ تعريف کؤنه کي "مؤدرن نهادؤنˇ مئنˇ مؤتمرکز تصميمگيري‌ئن ؤ [[سلسلمراتب|سلسلمراتبي]] اقتدارؤنه بدئه، خوفرمان اجتماعي جۊمبشؤن، مردۊمه راساراس اۊ تصميمؤنˇ مئن کي اۊشؤنˇ هر رۊزˇ زيندگي سر تأثير نئنه دخالت دئنن. اۊشؤن [خۊفرمانؤن] خأنن دؤمؤکراسيه واشؤنن ؤ افراده ىاوري بدئن تا بتؤنن سياسي چاگۊدارؤن (ساختارؤن) ؤ رفتاري عادتؤني گه بيرينˇ جي ايشؤنˇ سر تحميل بنه بشکنن ؤ رها ببۊن.<ref>Georgy Katsiaficas. The Subversion of Politics: European Autonomous Social Movements and the Decolonization of Everyday Life. AK Press. 2006. pg. 6</ref> هيتؤرم خۊفرماني اجتماعي جۊمبشؤنه دۊخؤنه کي سياسي حزبؤنˇ جي استقلال بدأرن<ref>Georgy Katsiaficas. The Subversion of Politics: European Autonomous Social Movements and the Decolonization of Everyday Life. AK Press. 2006. pg. 7</ref> ؤ انقلابي چومفرسˇ جي اينˇ دۊمبال دبۊن کي هم [[دؤلتي سۊسياليسم|اقتدارگرا سۊسياليسم]] ئبه ؤ هم زماتين [[نماىندگي دؤمؤکراسي|نماىندگي (پارلماني) دؤمؤکراسي]] جا، ىکته عملي سياسي آلترناتيو چاکۊنن.<ref>Georgy Katsiaficas. The Subversion of Politics: European Autonomous Social Movements and the Decolonization of Everyday Life. AK Press. 2006. pg. 8</ref>

خۊفرماني، آلمان ؤ هؤلندˇ خۊفرمانؤنˇ سر، سرتاسرˇ دونىا [[اجتماعي کؤگه|اجتماعي کؤگهٰ‌ن]]ˇ سر پۊر تأثير بنأ؛ امرۊزˇرۊزم ايتاليا ؤ فرانسه ؤ أننى کمتر اينگيليسي-زوان کشورؤنˇ مئن نۊفۊذ دأنه. اۊشؤني گه خۊشؤنه خۊفرمان دۊخؤنن، مارکسيستؤنˇ جي ايسن تا ساختارگراپسي‌ئن ؤ انارشيستؤن.



==سربس==
{{جيرنويس}}


[[رده:خۊفرماني]]
[[رده:مارکسيسم]]
[[رده:کؤمؤنيسم]]
[[رده:ايتاليا چپؤن]]
