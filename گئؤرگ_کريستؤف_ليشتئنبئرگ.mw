[[پرونده:Georg Christoph Lichtenberg2.jpg|1px|قاب|چپ|گئؤرگ کريستؤف ليشتئنبئرگ]]
'''گئؤرگ کريستؤف ليشتئنبئرگ''' (Georg Christoph Lichtenberg)، ىکته پيلئه کسه [[آلمان]]ˇ [[دۊتؤشˇ زمت]]ˇ مئن. اۊ سال ۱۷۴۲ ميلادي، دارمشتاتˇ نزديکي اؤبئررام اشتاتˇ مئن (Oberramstadt bei Darmstadt) دۊنىا بمأ. اينˇ پئر کشيش بۊ. خۊ مدرسه' دارمشتاتˇ مئن تمنأگۊده ؤ دانشگاه ئبه بۊشؤ [[گؤتينگئن]] (Göttingen) ؤ اؤره رياضي ؤ طبيعي دؤنشؤنه بامۊته ؤ هؤره بۊبؤ رياضي ؤ فيزيکˇ اۊستا. چنته علمي سفر بۊده ؤ اي سفرؤنˇ مئن [[اينگيليس]] ني بۊشؤ ؤ اينگيليسي دۊتؤگرؤنˇ جي تأثير بىته.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

ليشتئنبئرگ خۊ زيندگي مئن چنته علمي أثر ؤ چنته طنزأجين بنويشته بيرين هأدأ. ولي زياد خۊش ندأشت که پيلئه فيلسۊف بۊبۊن. چۊن فلسفي نظام چاگۊدنˇ همرأ مؤخالف بۊ ؤ هۊ نتيجه'نه فرسئه بۊ که [[هئگئل]]ˇ مؤنتقدؤن، ۱۹ ؤ ۲۰ سده'ن برسئه بۊن.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

اۊ کتابسازي همرأ مؤخالف بۊ ؤ چۊن خأس خۊ وير ؤ انديشه' صادقانه بۊگؤ، خۊ ويرؤنه دچئنˇ جا، بيدينˇ اينکه کۊنۊش بۊکۊنه اۊشؤنه نظم بدئه، هر رۊز کاغذˇ سر نيويشت ؤ اۊشؤنه هي کسه نۊشؤن ندأ.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

اينˇ مردنˇ پسي (۱۷۹۹)، اينˇ رۊزارۊز بنويشته'ن دکئنه اينˇ برأرˇ دس [[لۊدويگ کريستؤف]] (Ludwig Christoph) ؤ اۊنم [[فردريش کريس]] (Friedrich Kries)ˇ همکاريأجي، اي بنويشته'نه ۱۸۰۰ تا ۱۸۰۶ ميلادي سالؤنˇ مئن، ۹ جلدˇ مئن چاپ کؤنه. بازۊن اۊشؤن دؤجين بنن ؤ چن جۊرˇ دچينواچينˇ همرأ '''ليشتئنبئرگˇ دؤجئه گبؤن'''ˇ نؤمˇ همرأ (Lichtenbergs Aphorismen) چاپ بنن.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

ليشتئنبئرگ خۊ [[دؤجئه گب|دؤجئه گبؤنأ]] جي نؤمي بنه. کيليسا مئن اينˇ بنويشته'ن ممنۊع بنن. اۊ زمتˇ دؤلتؤن ني هرجا بۊتؤنسن اينˇ بنويشته'نˇ وأىتنˇ جۊلؤ بىتن. [[نيچه]] ليشتئنبئرگه نئنه آلمانˇ نيويشتنکسؤنˇ صدر ؤ اينأني ويشتر باعث بۊبؤ ويشتر اينه توجه بۊکۊنن.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

اۊن چي که ليشتئنبئرگˇ نؤمه زينده بدأشته اينˇ صداقته که چيزؤنˇ دئن ؤ نقل گۊدنˇ مئن دأشت ؤ اينˇ باريکبينيئن. اۊ آدمˇ جؤن ؤ کردˇکارˇ مئنه وامجنه ؤ گاگلف هۊ نتيجه'نه رسنه کي [[فرؤىد]] ؤ ديگرؤن بازۊن برسئن.<ref>محمدرضا نیکفر. [http://zamaaneh.com/idea/2010/11/post_850.html نگاه‌های تازه از میان سوراخ‌های کهنه].</ref>

==چنته ليشتئنبئرگˇ دؤجه گبؤن==

[[File:Lichtenberg Denkmal Goettingen.jpg|thumb|ليشتئنبئرگˇ ىادمؤن، گؤتينگئنˇ بازارˇ مئن]]
*مي وجدان رأحته؛ نۊشؤن به اۊ نۊشؤني که اي ىک ساله مئن مي جۊف خالئه.
*چي بنأبۊ أمئه فأم، أگه همه چي هۊجۊر بۊ که أمه خيال گۊديم؟
*ىک چئه "حلئه" باور دأشتن ؤ ىک چئه "هنده" باور گۊدنˇ مئن پۊر تؤفير دره. حلئه باور دأشتن کي ماه، واشؤنˇ سر تأثير نئنه، دادۊلي ؤ خؤرافه' نۊمۊد دئنه، اما هنده اي دئباري باوره وگرسن، فلسفه ؤ وير گۊدنه نۊشؤن دئنه.


==بيريني خالؤن==
*[http://zamaaneh.com/idea/2010/11/post_850.html ليشتئنبئرگˇ دؤجه گبؤن، به فارسي.]
*[http://www.lichtenberg-gesellschaft.de/ ليشتئنبئرگˇ جمئت]


==سربس==
{{جيرنويس}}

[[رده:دؤجه گب نيويسؤن]]
[[رده:آلمانی نيويشتنکسؤن]]
[[رده:گؤتينگئنˇ بامۊته'ن]]
[[رده:۱۷۴۲ بچئرؤن]]
[[رده:۱۷۹۹ بمرده'ن]]
