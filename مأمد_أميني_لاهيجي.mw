[[Image:Mim-rama.jpg|thumb|left|مأمد امینی متخلص به م.راما، شاعر.]]
'''مأمد امینی''' (م.راما) تخلوص گود، ۱۵۲۱ دیلمی، شریر ما نهم (۲۳ دی ما ۱۳۲۶ هجری شمسی) [[لاجؤن]]ˇ مئن، ایته میؤنه شهری خانواده مئن به دونیا بمأ و خو ابتدایی و متوسطه تحصیلاته هو شهرˇ مئن تمنأ گوده.<ref name="X">[http://www.lahijane-man.blogsky.com/1386/10/23/post-79/ شصت سالگی م.راما. میرعماد موسوی]</ref>

اوّلین شئری که بوته، ۱۵۳۵ یا ۱۵۳۶ بو کی او زمت، [[پیامˇ مللی]] روزنامه مئن چاپ ببؤ بو<ref name="X">[http://www.lahijane-man.blogsky.com/1386/10/23/post-79/ شصت سالگی م.راما. میرعماد موسوی]</ref>:


{به [[فارسی]]} '''در هشتی برهنه ی خانه'''

'''گفتم به مادرم؛'''

'''امروز ما ناهار چه داریم؟'''

'''خندید و گفت : عزایِ غذای شب!'''

گیلکی واگردان:

'''خؤنه خالی حیاطˇ مئن/ می مأره بوتم:/ امرو ناهار چی دأنیم؟/ خنده بوته بوته: شؤˇ غذایˇ غمه!'''

م.راما هو دانش‌آموزی و جوانی زمتˇ جی، شئر و شاعری مئن خو تلاشه کأ دبو و ای میؤنه، اینˇ مدرسه مودیر، آقای گیافر که خودش يک‌ته خوروم نویسنده و ادیب بو، اینˇ استعداده بیاته بو و اینه تشویق گود.

خو متوسطه تحصیلاتˇ تمنأ گوده پسی، [[کؤنکور]]ˇ مئن شرکت بوده و [[تبریزˇ دانشگا]]، [[آبیاری موهندسی]] قبولأ بؤ و سال ۱۵۴۳ خو دانشگا تمنأ گوده. هو زمت بو که گاگلف اینˇ شئرؤن، [[خوشه مجلله|خوشه]] و [[فردؤسی مجلله]] مئن چاپ بنأ بو.

هو زمت، م.راما آزادی‌خایی کارؤنˇ واسی، یک‌ته تاوسؤنی نیصفˇ شؤ، [[ساواک]]ˇ آدمؤن دکالسن اینˇ پئری خؤنه مئن و اینه خوشؤنˇ همره ببردن. م.راما هشت سال زندانˇ مئن بئسأ و ویشترˇ خو گیلکی شئرؤنه هو زندانˇ مئن بوته که اوشؤنˇ مئن انقلابی حال و هوا دره.

۱۵۵۲ [[امیر]]ˇ ما (بهمن ۱۳۵۷ هجری شمسی)، وختی مردومˇ موبارزه‌ٰن [[ایران]]ˇ مئن جؤرأئیته بو، م.راما نی، باخی سیاسی زندانی‌ئنˇ همره آزادأ بؤ و ۱۵۵۲ تا ۱۵۵۵ سالؤن۵ مئن که ایران جامعه فضا به نسبت آزاد و صمیمی بو، فرصتˇ جی استفاده بوده و خو گیلکی و فارسی شئرؤنه، خو بابˇ میل چاپ بوده.

==آزادی پسی==
م.راما، اینگیلیسی زوانˇ سر تسلط داشت و فرانسه زوانˇ همره نی پور آشنا بو. وختی که زندانˇ جی آزادأ بؤ، خو رفئقؤنˇ ایلئجار همره و با توجه به خو تحصیلی رشته (آبیاری مؤهندسی) بتؤنسه [[تئران]]ˇ مئن یک‌ته کار بیاجی و هو سالؤنˇ مئن ازدواج بوده. سه سال خو ازدواجˇ پسی، یک‌ته پروژه واسی که [[لاجؤن]] دور و ور بو، چن‌ته خو شرکتˇ مؤهندسؤنˇ همره هنه [[گیلان]].

==م.راما مردن==
[[Image:Mim-rama-sange-qabr.jpg|thumb|left|م.راما سنگˇ قبر، [[لاجؤن]]، آسئدمأمدˇ وادی مئن.]]
[[آسئد مأمد یمنی وادی]] مئن، م.راما سنگˇ قبرˇ سر بنویشته به فارسی بنویشته هننأ: ''شادروان محمّد امینی. فرزند حسن. که چون رود خروشان بامواج خشمگین دریا پیوست'' (گیلکی واگردان: '''شادروان مأمد امینی. حسنˇ زأک. کی دریا کخ‌به‌لب بأرده کولؤنه فئویته''')

سال ۱۵۵۹، [[نؤروز]] ما چهارم، یک‌ته گرمˇ تاوسؤنی روز، [[کلاچای]]ˇ مئن، شرکتˇ کار سرأئیته نبؤ، يک‌ته از م.راما [[تبریز|تبریزی]] رفئقؤن شنه دریا مئن کی سینؤ بکونی و هو دم دریا توفانی بنه و م.راما شنه کی خو رفئقه نجات بدی و خودش دریا مئن دمینه.<ref name="X">[http://www.lahijane-man.blogsky.com/1386/10/23/post-79/ شصت سالگی م.راما. میرعماد موسوی]</ref>

==م.راما کتابؤن==
* مشت و درفش (فارسی شئر)
* شطرنج خونین (فارسی شئر)
* جمهوری دموکراتیک سازها (فارسی داستان، زاکؤن‌ئبه)
* غزل‌های بند (فارسی شئرؤنه دس فیچین)
* اؤجا (گیلکی شئر)
* چندته واگردان: سران و سلاطین، شکست‌ناپذیر و...

==م.راما گیلکی شئرؤن==
م.راما گیلکی شئرؤن که اؤجا کیتابˇ مئن چاپ ببؤره، گیلکی ادبیاتˇ مئن خو جیگا دأنه و علاوه بر خو ادبی زیبایی‌ئن، خو تعهد و آرمانأ نی دأنه.

م.راما گیلکی شئرؤنه، [[لاجؤن]]ˇ قأوه‌خؤنه‌ٰنˇ مئن خؤندن، بدون این‌که بدؤنن اوشؤنˇ شاعر کیسه. چیی‌چینی زمت، لاکؤکؤن و زنأکؤن، چیی‌باغؤنˇ مئن اینˇ شئرؤنه خؤندن، بی این‌که مأمد امینی‌یه بشناسن.<ref name="Y">[http://khalewash.blogdrive.com/archive/209.html جمشید طاهری‌پورˇ قؤلی]</ref>

===یک نمونه، م.راما شئرؤنأ جی: گیلؤن===

نیشتی  دریایˇ کنار، تی دس و پا پهنأ گودی
 
کوهˇ ور، جنگلˇ ور، سبزˇ گیلؤن

ناز و نعمت همه تأ دؤرأ گوده

یک‌ته عالم خوتکه

یک‌ته عالم چنگر

زئنه پر تی سرˇ جور، انزلی ور

تأ عَطش وقتی گینه

گینه دریایˇ خزر تی عطشه

تأ خارش وقتی گینه

گینه بارؤن با خو ناخن

نم-نمِی تی خارشه

جوش کؤنه ماهی سفید، ماهی آزاد

تی روخؤنه جی، تی دریا جی زیاد

وؤش کؤنه تی سینه جی صدری برنج

راستی نیشتی سرˇ گنج

راستی نیشتی سرˇ گنج


×××


نیشتی دریایˇ کنار تی دس و پا پهنأ گودی

کوهˇ ور، جنگلˇ ور، سبزˇ گیلؤن

ماهی جوش کؤنه تی دریا جی ولی

ماهی‌گیر شندره‌دوده مجنه

صدری وؤش  کؤنه تی سینهٰ جی ولی

گیله‌مرد چمپهٰ به زحمت پچنه

گوش بدی سبزˇ گیلؤن

سبزˇ گیلؤن

تو صدایˇ تبره ایشتؤنی؟

دستˇ غارت خأنه تی جنگلˇ گنجه ببره؛ ایشتؤنی؟

چره نیم‌خیز نیشتی؟

ویریس از جا گیلؤن

نیشته ایّؤمˇ امید هنده تی رافا گیلؤن

او روزؤن میرزا اگه تی گوشˇ جیر

بوته یک‌ته کلمأی

تو خؤأ جی ویريسأی

امرو ده صدته کوچیک‌خؤن دأنی

امرو ده جنگلˇ سورخ، امرو ده جنگلˇ گیلؤن دأنی

×××

ویریس از جا گیلؤن

نیشته ایّومˇ امید هنده تی رافا گیلؤن

ویریسین کارگرؤن

ویریسین ماهی‌گیرؤن

ویریسین ای گیله‌مردؤن ویریسین.


[[قصرˇ زندان]]؛ ۱۵۴۶ دیلمی (۱۳۵۱ هجری شمسی)


==م.راما فارسی شئرؤن==

''در هشتی برهنه ی خانه/ گفتم به مادرم؛/ امروز ما ناهار چه داریم؟/ خندید و گفت : عزایِ غذای شب!''

گیلکی واگردان:

'''خؤنه خالی حیاطˇ مئن'''

'''می مأره بوتم:'''

'''امرو ناهار چی دأنیم؟'''

'''خنده بوده بوته: شؤˇ غذایˇ غمه!'''

''شايد گياه بخواهد، در لاک بذر بماند/ شايد گياه بخواهد که ارتفاع نپيمايد/ اما زمين نمی‌خواهد و آفتاب نمی خواهد!''

گیلکی واگردان:

'''شاید واشِیْ بخاسته بی، خو تومˇ مئن دوماستنه'''

'''شاید واشِیْ بخأسته بی کی جؤر نوشون'''

'''زمین ولی نخأنه بانی آفِتؤ!'''

''بچه ها،/ کاغذی بردارید،/ بنویسید: کبوتر زیباست./ بنویسید: کلاغ بی نهایت زشت است./ بنویسید که دارا خوب است./ بنویسید که آذر خوب است./ بنویسید  که دارا فردا،/ قهرمان خواهد شد./ بنویسد  که آذر فردا،/ قهرمان می زاید./ بنویسید که دارا یک مسلسل دارد./ بنویسید که آذر بی عروسک هم،/ می تواند باشد./ تا شب جمعه ی آینده/ مشق‌تان این باشد: که/ بابا دندان دارد ،اما/ نان ندارد بخورد.''

گیلکی واگردان:

'''ای شئر نیاز به واگردؤنئن دأنه'''

(ای شئرؤن نیاز به منابع دأنن)


<center>
<gallery>

Image:Untitled2.jpg|
Image:Rama.jpg|

</gallery>
</center>

==جیرنویس==
{{جیرنویس}}


== سربس ==
* [http://www.lahijane-man.blogsky.com/1386/10/23/post-79/ شصت‌سالگی م.راما. میرعماد موسوی]
* [http://khalewash.blogdrive.com/archive/209.html یادی از م.راما، محمد امین لاهیجی]
* [http://www.jarayan.com/mrama.htm جریان/چهره ها]


[[Category:لاجؤن]]
[[Category:لاجؤنˇ پیله‌کسؤن]]
[[Category:گیلک نویسنده‌ٰن]]
[[Category:۱۵۵۹ بمردهٰ‌ن]]
[[Category:۱۵۲۱ به دونیا بمأن]]
[[Category:فارسی نویسنده‌ٰن]]
[[Category:نؤروز ما بمردهٰ‌ن]]
[[Category:شریر ما به دونیا بمأن]]
