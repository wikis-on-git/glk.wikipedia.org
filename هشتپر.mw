{{الگو:شهر
|رسمی نام=هشتپر
|کشورˇ نام=ایران
|کشورˇ پرچم=Flag of Iran.svg
|اوستان=گیلان
|تصویر=Screenshot 20180718-075915.jpg
|نام=هشتپر
|اینگیلیسی نام= Hashtpar
|قدیمی نامؤن= هشتبر، کرگانرود، تالش
|زوان= [[تالشي زوؤن|تالشي]]
|جمعیت= ۵۴٬۱۷۸ نفر
|ارتفاع= ۵۴ متر
|زمات=UTC +3:30
|خورتابˇ عرض جوغرافیایی به درجه=۳۷٫۸۰۰۸
|خورتابˇ عرض جوغرافیایی به دقیقه=
|کلسیا عرض جوغرافیایی به درجه=۴۸٫۹۰۳۷
|کلسیا عرض جوغرافیایی به دقیقه=
|پیش‌شوماره= ۰۱۳
|اینترنتی سایت=
|شهرؤن=
}}
'''هٚشتپٚر''' یا '''هٚشتبٚر''' کي اۊنˇ رسمي نام '''تالش''' ايسه ايتأ جه [[گيلان]]ˇ شأران ؤ [[تالشˇ شأرستان]]ˇ مرکز ايسه. هشپر گيلانˇ پنجؤمي پيله شأر ايسه. أ شأر ۵۴ متر جه دریا بۊلندي دأره.
هشتپر گيلان باخي شأران مأنستن جه تۊريستي نظر پۊر مۊهم ايسه. أ شهر خاوياري ماهيان تؤليد مئن گيلان ؤ ايران دۊرۊن أول ايسه ؤ هأتؤ ني جه اۊن کشاورزي محصۊلان شأ به بج ؤ کيوي اشاره گۊدن کي اۊن محصۊلان به اي سري کشوران ئم صادر به.
کرگانرۊد رۊخان کي گيلان خۊرخۊس پيله‌تر رۊخان ايسه جه أ شهر مئن گۊذره ؤ هشتپرأ به دۊ تأ بخش تقسیمأ کۊنه.

== تارئخ ==
[[ألکساندئر خؤدشکؤ]] کي ايتأ لهستاني شاعر ؤ اسلاوشناس ؤ گيلانشناس بۊ، محمدشاه قاجار زمات [[رشت]]ˇ دۊرۊن رۊسيه کؤنسۊلˇ مئن ايسا بۊ ؤ هشتپر أتؤ تؤصيف بۊگۊده:
کرگانرۊدˇ مرکز هشتپرˇ شأر ؤ اۊنˇ والي بالاخان ايسه کي تالشˇ قشۊنˇ فرمانده محسۊب به.
چار دهه بعد سردار امجد کي بالاخانˇ نوه بۊ ناصرالدين شاه قاجارˇ زمات اتاقسرا عمارت بنا بۊگۊده کي ايتأ مدرنˇ سازه بۊ ؤ به هشتپرˇ نماد تبديل بۊبؤسته.  
هشتپرˇ شأر جه دریا فاصله دأشتي ؤ اۊ زمات مردۊم به بندري شأران ؤ بازاران نياز دأشتيدي تأ رۊسيه أمرأ تجارت بۊکۊنيد هأنه وأستي اي سري شأران [[حويق]]، [[ليسار]] ؤ [[شفارود|شفارۊد]] مأنستن دریا ورجأ چاکۊده بۊبؤستيد اما چؤن أ شأران هشتپر جه پۊر فاصله دأشتيد ايتأ ايپارچه ؤ پيله شأر تشکيل نۊبؤسته ؤ [[تالشˇ شأرستان]]ˇ اقتصادي مرکزان مئن فاصله دکفته.

[[رابینؤ]] کي رشتˇ مئن بريتانيا سرکؤنسۊل بۊ راجع به تالش أتؤ بينويشته:
کرگانرۊدˇ بازار دریا ورجأ نئهأ ؤ ۶۰ ته دۊکان ؤ ۱۵ ته چۊبي کۊلبه دأره ؤ تالشˇ خانان اۊیه زيوش کۊنيدي.
 
سال ۱۲۸۶ دۊرۊن مشرۊطه انقلابˇ تفاقان وأستي اتاقسرا عمارت آتش بزئن ؤ کرگانرۊدˇ خانانˇ حکۊمت تۊمانه بؤسته ؤ هشتپر سۊ ته دهه وأستي جه رؤنق دکفته ؤ اداري مرکزان ويشتر به ساحلي شأران منتقل بۊبؤسته.
تأ دۊوؤمي جهاني جنگˇ ساحلي شأران تالشˇ منطقه مرکز بۊن ؤ [[ايران]] ؤ [[رۊسیه]] جه طريق أ شأران تجارت گۊديد. ويشتر مدرسه'ن، امنيه'ن، بلديه'ن گمرک ؤ تلگراف خانه ؤ باخي دؤلتي اداران ساحلي شأران مئن فعاليت گۊدید کي گمرک تا ۱۳۳۶ هم فعاليت گۊدي. بعد أنکي [[رۊسیه]] ۱۳۲۰ شهريور دۊرۊن گيلان اشغال بۊگۊده ايتأ تازه راشيه [[أنزلي]] ؤ [[آستارا]] مئن چاکۊده کي أ اۊتۊبان بعد چاکۊدن ايتأ پۊرد کرگانرۊدˇ رۊخان سر، جه هشتپرˇ مئن گۊذر گۊدي ؤ باعث بۊبؤسته کي هشتپر دۊوارده رؤنق بيگيفته ؤ دؤلتي اداران جه ساحلي شأران به هشتپر منتقل ببه.
بعد أ تفاقان تالش ۲۲ مرداد ۱۳۲۳ دۊرۊن به ايتأ شأرستان، شفارۊدˇ بازار مرکزيت أمرأ تبديل بۊبؤسته. اۊ زمات هشتپر خأیلي کۊچي تر بۊ ؤ جه ايتأ رديف دۊکان ؤ اي سري چۊبي خانه'ن تشکيل بۊبؤسته بۊ کي هۊ پۊرد ورجأ کي رۊسان چاکۊدن قرار دأشتيدي. ‌‌‌‌‌‌‌‌اما گلف گلف هشتپرˇ شأر پيله تر بۊبؤسته ؤ پۊر رؤنق بيگيفته ؤ هأنه وأستي ۱۳۲۶ سال دۊرۊن [[تالشˇ شأرستان]]ˇ مرکز جه شفارۊد به هشتپر منتقل بۊبؤسته ؤ شمس اميري فرنانداری أمرأ خۊ فعاليت شرۊع بۊگۊده.

== هشتپرˇ نام ==
[[پرونده:کاخ سردار امجد تالش.jpg|سردار امجدˇ عمارت]]
اتاقسرا عمارت هشتپرˇ مرکزˇ مئن چاکۊده بۊبؤسته ؤ به أ شأرˇ نماد تبديل بۊبؤسته. اتاقسرا عمارت هشت ته پيله در دأره ؤ [[تالشي زوؤن]] دۊرۊن ئم به در «بٚر» گيدی ؤ أ عمارته مردۊم هشت بٚر دۊخانديد. چؤن اۊ زمات أ عمارت پۊر معرۊف ؤ مدرن بۊ مردۊم کل اۊنˇ دؤر ؤ بر ئم هشت بر گۊفتيدي ؤ گلف گلف أ نام کل شأر ره استفاده بۊبؤسته ؤ أ شأر هشتبر نام بيگيفته ؤ زمات گۊذر مئن ؤ واجه چرخستن وأستي هشتبر به هشتپر تبديل بۊبؤسته. تازگئن أ شأرˇ رسمي نام تالش بنأييد ولي مردۊم مئن هشتبر ويشتر رائج ايسه.<ref>http://www.gilanmiras.ir/talesh.htm |title=نسخه آرشیو شده |accessdate=۲۹ اکتبر ۲۰۱۷ |archiveurl=https://web.archive.org/web/20080919095338/http://www.gilanmiras.ir/talesh.htm |archivedate=۱۹ سپتامبر ۲۰۰۸ |dead-url=yes }}</ref>

== جمعیت ==
هشتپر دۊوؤمي تالشانˇ پيله شأر بعد [[لنکران]] ؤ [[گيلان]]ˇ پنجؤمي پيله شأر بعد [[رشت]]، [[أنزلي]]، [[لاجؤن]] ؤ [[لنگرۊد]] ايسه.
أ شهرˇ جمعيت مختلف سالان دۊرۊن أتؤ ايسه:
{| class="wikitable plainlinks"
|+ هشتپرˇ جمعيت
|-
!!! سال!! جمعیت (نفر)
|-
! ۱
| ۱۳۳۵|| ۳۳۵۴
|-
! ۲
|۱۳۴۵ || ۵۸۶۷
|-
! ۳
| ۱۳۵۵ || ۱۰۴۴۴
|-
! ۴
| ۱۳۶۵ || ۲۴۱۸۲
|-
! ۵
| ۱۳۷۵ || ۳۳۶۴۰
|-
! ۶
| ۱۳۸۵ || ۴۱۴۸۶
|-
! ۷
| ۱۳۹۵ || ۵۴۱۷۸
|-
|}

== مردۊم ==
هشتپر تالشانˇ پيله شأر ايسه. هشتپرˇ مردۊمˇ أصلي زوان [[تالشي زوؤن|تالشي]] ايسه 
ؤ [[گيلکي]] ئم رائج ايسه.
<ref>[http://talesh.ir/HomePage.aspx?TabID=4627&Site=DouranPortal&Lang=fa-IR سایت شهرداری تالش]</ref>
أ شهر مردۊم ويشتر سني ؤ اي سري ئم شيعه ايسن. جامع، عباسیه، قاسمیه، صاحب زمان، ناله تربه، زینبه، حسینیه اعظم ؤ امام سجاد مٚزگيان  شيعه'ن شين ايسه ؤ محمدیه مزگي ئم سنيان شين ايسه.
<ref>http://www.taleshen.ir/joqrafiyaye%20farhangi.htm|تاریخ بازدید=۲۱ ژوئیه ۲۰۱۳}}</ref><ref>http://www.tatha.fagig.com/tati%20talesh2.htm|تاریخ بازدید=۲۱ ژوئیه ۲۰۱۳}}</ref><ref>رهنمایی، محمدتقی، علل نفوذ زبان‌های ترکی و گیلکی در تالش، فصلنامه تحقیقات تالش، شماره ۲ - زمستان ۱۳۸۰.</ref>

== محله'ن ==
بازار، مسگران، گلسرخ، سد ساحلی، کاروانسرا، شهربانی، سعدی، تختی، بهشتی، معین، قدس، دانش آموز، فرهنگیان، پاسداران، بیست متری، طاهری، گیلک محله، تی تک بزرگ، طولارود، بسیجیان، سید رضی، سید نیکی، کرد محله، تره تنگده، شیلو، ریک، هره دشت

== بئداشت ؤ ساقي ==
=== بيمارستانان ===

* جنرالˇ بيمارستان

* نۊراني شهيدˇ بيمارستان

* دکتر طاهري خصۊصي بيمارستان

=== شٚو تأ رۊجي درمانجيگان ===
* شفا درمانجيگا،
* فرهنگيان درمانجيگا
* امام علي النقي درمانجيگا
* تأمين اجتماعي درمانجيگا

==سربس==
{{جيرنويس}}
