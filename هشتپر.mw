{{الگو:شأر
|نام= هشتپر
|روی‌نقشه= 
|جۊغرافيايي عرض= 
|جۊغرافيايي طۊل= 
|تصویر= Screenshot 20180718-075915.jpg
|اندازه تصویر= 
|برچسب‌تصویر= 
|شأردار= شهرام غني زاده
|اۊستان= [[گيلان]]
|شأرستان= [[تالشˇ شأرستان]] 
|بخش= [[تالشˇ شأرستانˇ مرکزي بخش|مرکزي بخش]]
|مردۊم= 
|رسمي نام= تالش	 
|محلي نام= هشتپر
|قديمي نامان= هشتبر
|شأر بؤستنˇ سال= ۱۳۲۶
|جمعيت= ۵۴٬۱۷۸ نفر (۱۳۹۵)<ref>یادکرد وب|نویسنده=|نشانی=http://www.sko.ir/Sarshomari1390/Shahrhaye_IRAN.xls|عنوان=نتایج سرشماری سال ۱۳۹۵|ناشر=معاونت برنامه‌ریزی استانداری خراسان جنوبی (به نقل از مرکز آمار ایران)|تاریخ=۱۹ اردیبهشت ۱۳۹۲|تاریخ بازبینی=۱۹ اردیبهشت ۱۳۹۲|archiveurl=https://web.archive.org/web/20121002040004/http://www.sko.ir/Sarshomari1390/Shahrhaye_IRAN.xls|archivedate=۲ اکتبر ۲۰۱۲|dead-url=yes}}</ref>
|جمعيتˇ رشد= 
|جمعيتˇ تراکؤم= 
|زوان= [[تالشي]]
|مذهب= سني
|پيلئکي=  
|ارتفاع= ۵۴ متر
|دما ميانگين= ۱۵٫۸ درجه سانتيگراد
|سالانه وارشˇ ميانگين= ۱,۳۰۰ ميلي‌متر<ref>دفتر مطالعات پایه منابع آب شرکت مدیریت منابع آب وزارت نیرو</ref>
|جرندي رۊجانˇ تعداد= 
|سؤغات= بج{{سخ}}کج{{سخ}}محلي نان{{سخ}}ماهي{{سخ}}کيوي
|پيش‌شۊماره= ۰۱۳
|اينترنتي ساىت= 
|جمله‌خوشامد= 
|پانویس= 
}}

'''هٚشتپٚر''' ىا '''هٚشتبٚر''' کي اۊنˇ رسمي نام '''تالش''' ايسه ايته جه [[گيلان]]ˇ شأران ؤ [[تالشˇ شأرستان]]ˇ مرکز ايسه. هشپر گيلانˇ پنجؤمي پيله شأر ايسه. أ شأر ۵۴ متر جه دریا بۊلندي دره.
هشتپر، گيلان باخي شأران مأنستن جه تۊريستي نظر پۊر مۊهم ايسه. أ شأر، خاوياري ماهيانˇ چأکۊدنˇ مئن [[گيلان]] ؤ [[ايران]]ˇ دۊرۊن أول ايسه ؤ هأتؤ ني جه اۊنˇ کشاورزي محصۊلان شأ به بج ؤ کيوي اشاره گۊدن کي اۊنˇ محصۊلان به اي سري کشوران ني صادر به.
کرگانرۊدˇ رۊخان کي گيلانˇ خۊرخۊسˇ پيله رۊخان ايسه جه أ شأرˇ مئن گۊذره ؤ هشتپرأ به دۊ ته بخش تقسیمأ کۊنه.

== تارئخ ==
[[ألکساندئر خؤدشکؤ]] کي ايته لهستاني شاعر ؤ اسلاوشناس ؤ گيلانشناس بۊ، محمدشاه قاجار زمات [[رشت]]ˇ دۊرۊن رۊسيه کؤنسۊلˇ مئن ايسا بۊ ؤ هشتپر أتؤ تؤصيف بۊگۊده:
کرگانرۊدˇ مرکز هشتپرˇ شأر ؤ اۊنˇ والي بالاخان ايسه کي تالشˇ قشۊنˇ فرمانده محسۊب به.
چار دهه بعد سردار امجد کي بالاخانˇ نوه بۊ ناصرالدين شاه قاجارˇ زمات اتاقسرا عمارت بنا بۊگۊده کي ايته مدرنˇ سازه بۊ ؤ به هشتپرˇ نماد تبديل بۊبؤسته.  
هشتپرˇ شأر جه گر فاصله دشتي ؤ اۊ زمات مردۊم به بندري شأران ؤ بازاران نياز دشتيدي تأ رۊسيه أمرأ تجارت بۊکۊنيد هأنه وأسي اي سري شأران [[حويق]]، [[ليسار]] ؤ [[شفارود|شفارۊد]] مأنستن دریا ورجأ چاکۊده بۊبؤستيد اما چؤن أ شأران هشتپر جه پۊر فاصله دشتيد ايته ايپارچه ؤ پيله شأر تشکيل نۊبؤسته ؤ [[تالشˇ شأرستان]]ˇ اقتصادي مرکزانˇ مئن فاصله دکفته.

[[رابینؤ]] کي رشتˇ مئن بريتانيا سرکؤنسۊل بۊ راجع به تالش أتؤ بينيويشته:
کرگانرۊدˇ بازار، گرˇ ورجأ نئهأ ؤ ۶۰ ته دۊکان ؤ ۱۵ ته چۊبي کۊلبه دره ؤ تالشˇ خانان اۊىه زيوش کۊنيدي.
 
۱۲۸۶ˇ سالˇ دۊرۊن مشرۊطهٰ انقلابˇ تفاقانˇ وأسي اتاقسرا عمارت تٚش بزئن ؤ کرگانرۊدˇ خانانˇ حکۊمت تۊمانه بؤسته ؤ هشتپر سۊ ته دهه وأسي جه رؤنق دکفته ؤ اداري مرکزان ويشتر به ساحلي شأران منتقل بۊبؤسته.
تأ دۊوؤمي جهاني جنگ، ساحلي شأران تالشˇ منطقه مرکز بؤن ؤ [[ايران]] ؤ [[رۊسیه]] جه طريق أ شأران تجارت گۊديد. ويشتر مدرسه'ن، امنيه'ن، بلديه'ن گمرک ؤ تلگراف خانه ؤ باخي دؤلتي اداران ساحلي شأرانˇ مئن فعاليت گۊدید کي گمرک تا ۱۳۳۶ هم فعاليت گۊدي. بعد أنکي [[رۊسیه]] ۱۳۲۰ شهريور دۊرۊن گيلان اشغال بۊگۊده ايته تازه راشي [[أنزلي]] ؤ [[آستارا]] مئن چاکۊده کي أ اۊتۊبان بعد چاکۊدن ايته پۊرد کرگانرۊدˇ رۊخانˇ سر، جه هشتپرˇ مئن گۊذر گۊدي ؤ باعث بۊبؤسته کي هشتپر دۊوارده رؤنق بيگيفته ؤ دؤلتي اداران جه ساحلي شأران به هشتپر منتقل ببه.
بعد أ تفاقان تالش ۲۲ مرداد ۱۳۲۳ دۊرۊن به ايته شأرستان، شفارۊدˇ بازارˇ مرکزيت أمرأ تبديل بۊبؤسته. اۊ زمات هشتپر خأىلي کۊچي تر بۊ ؤ جه ايته رديف دۊکان ؤ اي سري چۊبي خانه'ن تشکيل بۊبؤسته بۊ کي هۊ پۊرد ورجأ کي رۊسان چاکۊدن قرار دشتيدي. ‌‌‌‌‌‌‌‌اما گلف گلف هشتپرˇ شأر پيله تر بۊبؤسته ؤ پۊر رؤنق بيگيفته ؤ هأنه وأسي ۱۳۲۶ˇ سالˇ دۊرۊن، [[تالشˇ شأرستان]]ˇ مرکز جه [[شفارود|شفارۊد]] به هشتپر منتقل بۊبؤسته ؤ شمس اميري فرمانداری أمرأ خۊ فعاليت شرۊع بۊگۊده.

== هشتپرˇ نام ==
[[پرونده:کاخ سردار امجد تالش.jpg|سردار امجدˇ عمارت]]
اتاقسرا عمارت هشتپرˇ مرکزˇ مئن چاکۊده بۊبؤسته ؤ به أ شأرˇ نماد تبديل بۊبؤسته. اتاقسرا عمارت هشت ته پيله در دأره ؤ [[تالشي زوؤن]] دۊرۊن ني به در «بٚر» گيدی ؤ مردۊم أ عمارت هشت بٚر دۊخانديد. چؤن اۊ زمات أ عمارت پۊر معرۊف ؤ مدرن بۊ، مردۊم کل اۊنˇ دؤر ؤ بر ني هشت بر گۊفتيدي ؤ گلف گلف أ نام کل شأر ره استفاده بۊبؤسته ؤ أ شأر هشتبر نام بيگيفته ؤ زمات گۊذر مئن ؤ واجه چرخستن وأسي هشتبر به هشتپر تبديل بۊبؤسته. تازگئن أ شأرˇ رسمي نام تالش بنأييد ولي مردۊمˇ مئن هۊ هشتپر ويشتر رائج ايسه.<ref>http://www.gilanmiras.ir/talesh.htm |title=نسخه آرشیو شده |accessdate=۲۹ اکتبر ۲۰۱۷ |archiveurl=https://web.archive.org/web/20080919095338/http://www.gilanmiras.ir/talesh.htm |archivedate=۱۹ سپتامبر ۲۰۰۸ |dead-url=yes }}</ref>

== جمعیت ==
هشتپر دۊوؤمي تالشانˇ پيله شأر بعد [[لنکران]] ؤ [[گيلان]]ˇ پنجؤمي پيله شأر بعد [[رشت]]، [[أنزلي]]، [[لاجؤن]] ؤ [[لنگرۊد]] ايسه.
أ شهرˇ جمعيت مختلف سالان دۊرۊن أتؤ ايسه:
{| class="wikitable plainlinks"
|+ هشتپرˇ جمعيت
|-
!!! سال!! جمعیت (نفر)
|-
! ۱
| ۱۳۳۵|| ۳۳۵۴
|-
! ۲
|۱۳۴۵ || ۵۸۶۷
|-
! ۳
| ۱۳۵۵ || ۱۰۴۴۴
|-
! ۴
| ۱۳۶۵ || ۲۴۱۸۲
|-
! ۵
| ۱۳۷۵ || ۳۳۶۴۰
|-
! ۶
| ۱۳۸۵ || ۴۱۴۸۶
|-
! ۷
| ۱۳۹۵ || ۵۴۱۷۸
|-
|}

== مردۊم ==
هشتپر، تالشانˇ پيله شأر ايسه. هشتپرˇ مردۊمˇ أصلي زوان [[تالشي زوؤن|تالشي]] ايسه 
ؤ [[گيلکي]] ني رائج ايسه.
<ref>[http://talesh.ir/HomePage.aspx?TabID=4627&Site=DouranPortal&Lang=fa-IR سایت شهرداری تالش]</ref>
أ شهر مردۊم ويشتر سني ؤ اي سري ني شيعه ايسن. جامع، عباسیه، قاسمیه، صاحب زمان، ناله تربه، زینبه، حسینیه اعظم ؤ امام سجاد مٚزگيان شيعه'ن شين ايسه ؤ محمدیه مزگي ني سنيان شين ايسه.
<ref>http://www.taleshen.ir/joqrafiyaye%20farhangi.htm|تاریخ بازدید=۲۱ ژوئیه ۲۰۱۳}}</ref><ref>http://www.tatha.fagig.com/tati%20talesh2.htm|تاریخ بازدید=۲۱ ژوئیه ۲۰۱۳}}</ref><ref>رهنمایی، محمدتقی، علل نفوذ زبان‌های ترکی و گیلکی در تالش، فصلنامه تحقیقات تالش، شماره ۲ - زمستان ۱۳۸۰.</ref>

== دئني جيگان ==
* سيادارانˇ جنگلي پارک

* تالشˇ سۊرتمه

* [[مريان]] ؤ نۊئه دي تارئخي رۊستا 

* قرۊقˇ ساحل کي ۳ کيلؤمتر هشتپر أمرأ فاصله دره.<ref>http://isna.ir/fa/news/92093020658/کشف-یک-کشتی-احتمالا-قاجاری</ref>

* [[تازه آباد]]ˇ ساحل

* گيسؤمˇ جنگلي پارک، هشتپرˇ نسا ۱۰ کيلؤمتري 

* کيشۊن بؤنˇ جنگلي پارک، هشتپرˇ خۊرخۊسˇ ۱۰ کيلؤمتري 

* جؤکندانˇ سل، هشتپرˇ کلسيا ۸ کيلؤمتري

* سيد نيکي بۊقا، هشتپرˇ خۊرتاوˇ مئن

* سردار امجدˇ عمارت

* پارک شهرˇ مزقاني آونما 

=== پارکان ===
* پارک شهر
* پارک قدس
* پارک کودک
* بوستان مادر
* پارک سد ساحلی
* کوی معلم
* پارک سیاهداران
* پارک ساحلی قروق
* بام تالش

== ايساني جيگان ==
* هتل بزرگ تالش
* هتل لیوادور
* هتل راستین
* هتل نگین

== محله'ن ==
بازار، مسگران، گلسرخ، سد ساحلی، کاروانسرا، شهربانی، سعدی، تختی، بهشتی، معین، قدس، دانش آموز، فرهنگیان، پاسداران، بیست متری، طاهری، گیلک محله، تی تک بزرگ، طولارود، بسیجیان، سید رضی، سید نیکی، کرد محله، تره تنگده، شیلو، ریک، هره دشت

== بئداشت ؤ ساقي ==
=== بيمارستانان ===

* جنرالˇ بيمارستان

* نۊراني شهيدˇ بيمارستان

* دکتر طاهري خصۊصي بيمارستان

=== شٚو تأ رۊجي درمانگان ===
* شفا درمانگا
* فرهنگيان درمانگا
* امام علي النقي درمانگا
* تأمين اجتماعي درمانگا

== کتابخانه'ن ==
* ۱۷ شهریورˇ کتابخانه، پارک شهرˇ مئن
* امام رضا کتابخانه، میدان امامˇ مئن

== دانشگان ==
* دانشگاه آزاد اسلامی واحد تالش
* دانشگاه پیام نور مرکز تالش
* دانشگاه علمی کاربردی تالش
* دانشگاه سما واحد تالش

==سربس==
{{جيرنويس}}
