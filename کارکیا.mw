{{بیسربس}}
[[پرونده:Sal--Photo by Nima Farid.JPG|بندانگشتی| [[لاهيجان]] - ايتا شهرانی جه ايسه كه كياييان اونه مئن چكنه بيد.]]
<div dir="rtl" class="plainlinks" >

کيا يعنی پيله، فرمان‌روا. کارکيا، [[گيلان]] مئن، شاه معنيه داشت و يه‌ته خاندان ايسم ايسه کی 760 ه.ق تا 999 ه.ق، گيلان مئن حوکومت کودن. اوشان ِ زندگی، فئودالی اقتصاد سر بنا بوبؤ بو و [[گيلان]] و [[مازندران]] مئن، ايشؤن گب پيش شو و زور داشتن.

==کارکيا شاهؤن==
[[زامباور]] و [[دکتر احمد سعيد سليمان]]، [[تبرستان]] و [[گيلان]] تاريخی منابع جی، ای سلسله شاهؤن ِ نامه، ايتو نقل بودن:


760 هجری / کارکيا [[اميرکيا]] ([[حسن‌کيا]] پسر) / 1359 ميلادی.
<br>
763 هجری / کارکيا [[علی‌کيا]] (اميرکيا پسر) / 1361 ميلادی.
<br>
799 هجری / کارکيا [[رضاکيا]] (علی‌کيا پسر) / 1397 ميلادی.
<br>
829 هجری / کارکيا [[ميرمحمد اول کيا]] ([[مهدی‌کيا]] پسر، مهدی کيا رضا پسر) / 1426 ميلادی.
<br>
837 هجری / کارکيا [[ناصرکيا]] (ميرمحمد پسر) / 1434 ميلادی.
<br>
851 هجری / کارکيا [[سولطان محمد دوم]] (ناصرکيا پسر) / 1448 ميلادی.
<br>
883 هجری / کارکيا [[علی ميرزا]] ([[سولطان محمد]] پسر) / 1478 ميلادی.
<br>
<br>
910 هجری / کارکيا سولطان حسن اول (سولطان محمد پسر) / 1504 ميلادی.
<br>
911 هجری / کارکيا سولطان احمد اول (سولطان حسن اول ِ پسر) / 1506.
<br>
940 هجری / کارکيا سيدعلی‌کيا (سولطان احمد اول ِ پسر) / 1534 ميلادی.
<br>
941 هجری / کارکيا سولطان حسن دوم (سولطان احمد اولِ پسر) / 1534 ميلادی.
<br>
943 هجری / کارکيا خان احمد دوم (سولطان حسن دوم ِ پسر) / 1536 ميلادی.
<br>
975 هجری / [[شا طهماسب]] [[صفوی]]، خان احمده شکست دئنه و اون ِ پسره، پئر ِ جا گيلان ِ شاه کؤنه. / 1567 ميلادی.
<br>
985 تا 999 هجری / [[خان ‌احمدخان]]، خو پادشاهيه وگردنه.
<br> 
999 هجری / [[شا عباس]]، گيلانه فتح کؤنه.
<br><br>

اوّل، کارکيا سلسله، گيلان ِ [[بيه‌پيش]] ِ مئن حوکومت کود و [[بيه‌پس]]، [[دباج]] يا [[اسحاقوند]] ِ خاندان دس دبو. 
[[موغولی ايلخانان]] ِ زمات و تا او سالی کی [[شا اسماعيل صفوی]] سلطنت سراگيته (907 ه.ق)، گيلان مئن جنگ و جدال بو. دباج خاندان مئن و با بيه‌پس و بيه‌پيش حاکمؤن ِ مئن.
<br>
بيه‌پس مئن، کی [[اسحاقوندی‌ئن]] ِ دس دبو، وختی پادشايی فارسه [[اميراسحاق فومنی]] دس، هو سالی کی اسماعيل صفوی خودشه دوخانده شا، يعنی 907 ه.ق، بيه‌پس و بيه‌پيش مئن صولح اعلام بوبؤ. امّا، اميراسحاق فومنی پسی، کارکيا و [[اسحاقوندی‌ئن]] مئن ِ جنگ هنده سراگيته بوبؤ.
<br>
943 ه.ق، [[اميره‌دبجاج]] ([[موظفرالسلطان]])، بيه‌پس شا و شا طهماسب صفوی مئن جنگ پيش بومأ و اميره‌دباج بمورده. 
چون بيه‌پيش حوکومت (کارکيا) روابط، [[صفويه]] امره خُب بو، اميره‌دباج بمورده پسی، بيه‌پس حوکومت نی فارسه کارکيا دس و ای سال جی به بعد، کارکيا، هم بيه‌پس مئن حوکومت کود و هم بيه‌پيش مئن.
<br>
امّا ای حمايت و خوروم روابط و دوستی، صفويه و کارکيا مئن تا آخر نمونسه. صفويه کی ايرانه، همه جيگا بئيته بو و هچين گيلان بو کی موستقل بو، نتؤنس کارکيا حوکومته کی صفويه جی موستقل بو، تحمل بکونه و بيلاخره، شا عباس زمات (999 ه.ق) بو کی خونريزی امره، گيلان صفويه دس دکته.

==کارکيا گود==
[[رابينو]] خو كيتابˇ فرمانروايان گيلان مئن بنيويشته:
امير كيايی سادات جه سال 769 تا 1000 هجري (1592-1367م) – (941-1166 گيلكی) بيه پيش دورن چكنه بيد. سيد امير كيا، اولين كسی بو كه خو استقلال واستی  تلاش بوگوده. اون حسين ريك، حسين ،حسن ريك و حسن علی ريك بو (كه[[ فشتم]] جه بوشو به ملاط) بن احمد بن علي الغزنوي (چون عبدالوهاب غزنوي پاكار بو ، اونه هتو دوخاديد) ابن محمد ابن ابوزيد (كه ابهر جه بوشو و به گيلان بومو و هويه ، فشتم و كهدم مئن زندگی بوگود) ابن ابی محمد حسين ابن احمد الكبر(دوخاده بوستی به عقيق كوكبی) ابن عيسی الكوفی (دوكاره مرداكی كه عباسيان ترس جه به كوفه جيويشته و بوشو [[ابهر]] زندگی بوگوده) ابن علی ابن حسين الاصغر ابن علی زين العابدين ايسه.

==سِد علی كيا==
[[علی‌کيا]] بِتَنَسته [[مازندرانˇ مرعشی سادات]] ˇ ياور امره، كل بيه پيش (941 گ) مئن چكنه بِبه (1367م). و بعد [[ديلمان]] كولان ، [[كوهدم]] ، [[لشت نشا]] و [[كوچسفهان]] فتح بوكونه و [[گيلان]] جه خارج بوبوسته و [[طارم]] و [[قزوبن]] فتح بوگوده و هتويی  بِتَنَسته خو صارای پيله تر بوكونه. ولی هفت سال دواره [[تيمور لنگ]]، سِد علی جه خوايه كه [[طارم]] و [[قزوين]] جه بِشه و اونه دست فده. سِد علی وادار بوبوسته كه تيمورˇ گب گوش بوكونه و هتويی [[طارم]] و [[قزوبن]] جه بوشو. و اَ كار [[گيلان]]  مئن بد عواقبی اونه واستی دَشتی. بيه پسيان بفهمستيد كه سِد علی قودرت توپوس ايسه. خوشانه واستی ايله جار بگوديد كه كياييانˇ، [[گيلان]] جه بيرون تاواديد.

[[پرونده:Chahar Padeshah.jpg|بندانگشتی|كيايیان چارتا برار آستانه - [[لاهيجان]] مئن]]
==رشتˇ پيله جنگ==
وختی اميرفلك الدين رشتی بمرده اونه زای امير محمد جانشين خو پئر بوبوسته. و پور دلايل واستی، سيد علی امره موتحد بوبوسته. ولی اونه دوشمنی، سيد ناصر كيا امره و كوچسفهان چكنه كه سيد علی نام بو بِمانسته. سال ۷۸۵ هجری (۸۵- ۱۳۸۴م (سيد ناصر كيا به سمت ˇرشت فوتوركسته ولی سياهكرود مئن دشكن بوخورده و زخمی بوبوسته. ايپچه بازون ميره. ايتا سال دواره كی امير محمد صلحˇ واستی بوشو لاهيجان. سال ۷۸۹ هجری(۱۳۸۷) امير محمد رشتی و امير دباج فومنی و امير محمد شفتی و امير ساسان گسكری چون بيده ئيد كه موغولانˇ حشرومايه دار، عراق مئن ايسه و دَنِستيد كه سيد علی بدون خون فوگودنˇ امره قزوين و طارم به تيمور فَدا. و هتويی به خو شخصيتˇ لطمه بزا. پيله موقع بيده ئيد كه كهدم و كوچسفهان اونه دس جه بيرون فاكشيد. 
ايتا فوتورك مئن بيه پسي‌ٰن بِتَنستيد كهدم تصرف بوكونيد و پور كسانˇ جه كياييان خونˇ فوگوديد. سيد علی كه زرخˇ بوسته بو، خو بيه پيشˇ حشر و مايه دارˇ امره رشت فوتوركه. ولی پاسكياب مئن، اميره محمد رشتی و امير دباج فومنی جولو دشكن بخورده.
سِد ظهيرالدين مرعشی بينيويشته: اَ جنگ مئن، سيد علی و اونه براران و ريك‌ٰن، سيد مهدی كيا، سيد حسن كيا و سيد ابراهيم كيا و سيد عبدالله كيا و پور جه كياييان پيله كس كوشته بوبوستيد

==کيايی‌ئنِ باقی‌مانده==
کیایی خانواده هنی لاجانِ مئن زندیگی کونید و ایته جه مشهور خانواده‌ٰئن به حساب آیید. ایته جه با ارزش‌ترین خانه‌یان [[پوردسر]] مئن نی [[کیاموسوی]] خانواده شی ايسه کی هوشانِ نوادگان ایسید. [[کياموسوی خانه]] میراث فرهنگی فهرستِ مئن ثبت بوبؤ.

[http://vargir.persiangig.com/document/KaarKiyaa.pdf کارکيا به فارسی]

[[Category:تارئخ]]
