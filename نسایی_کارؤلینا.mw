[[پرونده:1000px-South Carolina in United States.svg.png|بندانگشتی|نسایی کارولینا صارا]]
'''نسایی کارولینا''' ایتا نسایی ایالت آمریکا ایالتان میان ایسه. اونه مرکز و پیله شهر کلمبیا نام دره. ایالت جمعیت حدود چهار میلیون کس ایسه و ایالت مساحت کم ایسه و ایتا کوچی ایالت بحساب ایه. نسایی کارولینا جمعیت رتبه بیست و چهارم و مساحت چهلمین ایالت ، آمریکا دورون ایسه.
جه نسایی کارولینا پیله و موهمه شهران، چارلستون ، گرینویل ، اسپارتانبورگ، اندرسون، سامتئر و فلورانس  ایسید. نسایی کارولینا جه کلیسا، [[کلسیا کارولینا]] جه نسا و آفتونشست [[جورجیا]]  (ساوانا روخان اوشتر) و جه خورتاب اقیانوس آتلانتیک امره همساده ایسه.

تغییرات زمینی باعث بوبوسته ، ماسه کول، مانداب، نمکزار، کوهپایه، جزیره اَ ایالت میان بوجود بایه. اَ خوجیر طبیعت واستی ایسه کی نسایی کارولینا میان هر ساله پور شومار توریسم آیید. و نزدیکی جه اونه خوجیر جیگایانه بویژه مرتیل بیچ، چارلستون و جزیره هیلتون فندرید.
نسایی کارولینا سال1788  میان آمریکا ایالت بوبوسته.

ایالت اصلی اقتصاد، کشاورزی سرگرده و اونه [[کتان]]، [[بَج]] و [[توتون]] واستی شناسیدی. بعد آمریکا داخلی جنگ، نسایی کارولینا سیاسی و اقتصادی قودرت فوگوردسته. ولی قرن بیستم  اواخر میان اَ ایالت خو استعدادا، اقتصاد و رشد جمعیت دورون نشان بدأ و  امروج هسا پیله قطب صنعتی، توریسم و نساجی میان ایسه و پور کارخانه اَ ایالت میان وجود دره.
نسایی کارولینا تولید کار میان و شومار شرکتان  بین المللی، آمریکا ایالتان دورون رتبه دوم دره.

==تاتایی جیگا==
<gallery>
پرونده:Myrtle Beach, 8 a.m..jpg |میرتیل بیچ پره سر
پرونده:Fall skyline of Columbia SC from Arsenal Hill.jpg |کلمبیا پئیز آسمان 
پرونده:Harbour Town July 2007.jpg | هیلتون هید دریا فانوس
پرونده:Greenvillenightskyline.jpg| گرینویل شب میان
</gallery>

==منبع==
فگیفته بوبوسته جه اینگلیسی ویکی پدیاایله جارون

==لینک جیگا==
*نسایی کارولینا رسمی سایت http://www.sc.gov/Pages/default.aspx
*هیلتون هید جزیره سایت http://www.hiltonheadisland.org/golf/


[[رده:جوغرافی]]
