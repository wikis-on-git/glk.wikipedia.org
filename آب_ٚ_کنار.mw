{{Infobox settlement
|official_name =آبکنار
|native_name =آبˇکنار
|settlement_type        = رۊستا
|subdivision_name = {{flag|Iran}}
|subdivision_type1 =
|subdivision_name1 =گیلان
|subdivision_type2 =[[Counties of Iran|County]]
|subdivision_name2 = بندرأنزلي شهرستان
|subdivision_type3 =[[Bakhsh]]
|subdivision_name3 =أنزلي شهرستان، مرکزي بخش
|subdivision_type4 =[[Rural Districts of Iran|Rural District]]
|subdivision_name4 =چهارفریضه دهستان
}}
'''آبˇکنار''' ایتأ جه رۊستایان [[أنزلي]] شهرستان، اۊستان [[ گیلان]] دۊرۊن ايسه.{{سخ}}
آبˇکنار <ref>{{یادکرد وب|نویسنده = |نشانی = http://seeiran.ir/روستای-آبکنار/ |عنوان = روستای آبکنار| ناشر = سی ایران|تاریخ = |تاریخ بازدید = ۵ اکتبر ۲۰۱۷}}</ref> أنزلي‌سٚل ورجه و دهستان چهارفریضه مئن واقع بۊبۊسته. أ رۊستا سۊته محل دره کي اۊشانه نامان ميرمحل، مئن‌محل و مسجد‌محل ايسيد.

== وجه تسمیه ==
أ رۊستا أنزلي‌سٚل ورجه واقع بۊبۊسته و أ رۊستا به نوعي آب دۊرۊن محصۊر ايسه و جزيره‌اي فؤرم ايسه هأنه وستي اۊنه نام آبˇکنار بنایيد.

== آبˇکنار قدمت ==
أ رۊستا قدمت دقيق مۊشخص نیه ولي طبق آبˇکنار مردۊم گۊفته‌ئان، أ رۊستا ويشتر جه ۴۰۰ سال قدمت دره.

یاسنت لویي رابینو صفحه ۱۲۲ ولایات دارالمرز دۊرۊن بينویشته دره: 
«آبˇکنار ايتأ شبه جزيره ايسه کي أنزلي‌سٚل رۊ واقع بۊبۊسته و ايتأ کارخانه پيله خۊشک کۊني هم دره تربه‌بر، خمیران، شیله‌سر و صافخانه کرگان هم جه محله‌ئان أ رۊستا ايسن»

فتح‌الله شکوفه آبˇکناري محقق درباره آبˇکنار بۊگۊفته دره: آبˇکنار جه پیله‌کي و مساحت دۊ هزار هکتار ايسه. أ رۊستا جه سال ۱۳۰۷ شمسي برق‌رساني بۊبۊسته بۊ. أولي دبستان ايران دۊرۊن أيه احداث بۊبۊسته کي أولي مدرسه گيلان دۊرۊن هم ايسه و أیه ۱۵۰۰ته علم‌آمۊج دأشتي و جه محلات اطرافم زاکان درس‌خواني ره أيه آمؤدي.<ref>{{یادکرد خبر|نام = ترانه |نام خانوادگی = بنی یعقوب |همکاران = |پیوند = http://www.magiran.com/npview.asp?ID=3538756 |عنوان =چراغ «آبکنار» خاموش می‌شود؟ |اثر = | ناشر = روزنامه ایران|صفحه =۹ |تاریخ =۲۰ فروردین ۱۳۹۶ |بازیابی = ۵ اکتبر ۲۰۱۷}}</ref>

== آبˇکنار محله‌ئان ==
* جیرمحله
قديم أ محله، سادات‌محله و ميرمحله دۊخاديد چؤن ويشتر مردۊم أ محل سید بید. هأتؤیم جه باقي نامان أ محل شأ به جيرمحله اشاره کۊدن و أ نام اۊنه جۊغرافي موقعیت وستی بنان و بيجيرترين محله آبکنار محلان دۊرۊن ايسه.
* مسجدمحله
آبˇکنار مردۊم اي دؤره تصميم بيگيتن کي ايتأ مسجد آبˇکنار محل ورۊدي سر چأکۊنن کی هسأ آبˇکنار مسجد جامع نام دره، گلف گلف اۊ محل جه آبکنار کي مسجد جامع اۊنه مئن واقع بۊبۊسته مسجد‌محله نام بيگیته.
* مئن‌محله
أ محل بین دۊته محل مسجدمحله و جيرمحله واقع بۊبۊسته و هأنه وستي اۊنه نام مئن‌محله بناييد. آبˇکنار أولي مکتب‌خانه و أولي عۊمۊمي حمام أیه چأگۊده بۊبۊسته. مئن‌محله قديمي آدمان گيدي کي آبˇکنار حمام چأگۊدن دستۊر [[ميرزا کۊچي خان]] بدأ بۊ. متاسفانه أ حمام تخريب بۊسته و اثري اۊنه جه باقي نمانسته.
