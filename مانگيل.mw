{{الگو:شهر
|رسمی نام= منجيل
|کشورˇ نام=ایران
|کشورˇ پرچم=Flag of Iran.svg
|اوستان= گیلان
|تصویر= Manjil 2007.jpg
|نام= مانگيل
|اینگیلیسی نام= Mangil
|قدیمی نامؤن= 
|زوان= [[گیلکی]]، رۊباري لهجه أمرأ
|جمعیت=۱۷٬۳۹۶ نفر
|ارتفاع= ۳۹۶ متر
|زمات=UTC +3:30
|خورتابˇ عرض جوغرافیایی به درجه=
|خورتابˇ عرض جوغرافیایی به دقیقه=
|کلسیا عرض جوغرافیایی به درجه=
|کلسیا عرض جوغرافیایی به دقیقه=
|پیش‌شوماره= ۰۱۳
|اینترنتی سایت= 
|شهرؤن=
}}

'''مانگيل''' ايته جه [[گيلان]]ˇ شأران ؤ ايته جه [[رۊبارˇ شأرستان]]ˇ هفت ته شأر ايسه. أ شهر [[رۊبارˇ شهرستان]]ˇ نسا مئن قرار بيگيفته ؤ قزوين ؤ زنجان دۊ ته اۊستان أمرأ ني مجاورت دره. [[پرونده:Manjil - iran- manjil news 8.JPG|بندانگشتی|مانگيلˇ شهرˇ وۊرۊدي]]

== مانگيلˇ نام ==
اي سري جه دئباره شناسان معتقد ايسن کي "من" ؤ "مان" پيشوند مکان ايسيد ؤ ترکيب مان+گيل معني قؤم گيل زيوشˇ جيگا یا گيلکان سامان دهه ؤ منجيل هۊ مانگيلˇ واجه معرب بۊبؤسته ايسه.

== جمعيت ==
مانگيلˇ جمعيت بر اساس سال ۱۳۹۰ˇ سر ايشماردن، ۱۷،۳۹۶ نفر ايسه.

== پاکˇ انرژی ==
===مانگيلˇ بادي قۊوتگا===
مانگيلˇ شديدˇ باد ايته جه أ شهر خواص ايسه کي اۊنه گيلانˇ باخي شأران جه متمایز کۊنه. أ باد وٚهار ؤ تاوسسان مئن پۊر شديد ايسه ؤ پئيز ؤ زٚمٚسسان مئن کمترˇ شدت أمرأ وزه. أ باد به قدري شديد ايسه کي ز داران کي کشاورزي أصلي محصۊل أ منطقه مئن ايسه خم کۊنه. ۱۳۷۰ سالˇ أوائل دؤلت کي أ منطقه پتانسیل شناسایي بۊگۊده بؤ، تصميم بيگيته کي چأگۊدن ايته بادي قۊوتگا أمرأ، بادˇ جۊنبشي انرژي به الکتريکي انرژي تبديل بۊکۊنه کي تجديد پذير ؤ پاکˇ انرژي ايسه. ويشتر أ قۊوتگا تۊربينان جه دانمارک بيهه بۊبؤسته ولي بعدا بتانستيد الگۊ اۊسادن اۊ دانمارکي تۊربينان جه چند ته تۊربين هم ايرانˇ دۊرۊن چأکۊنيد. مانگيل، ۸۷ درصد سالˇ رۊزانˇ دۊرۊن شديدˇ باد دره کي شأ اۊنˇ قۊوتگا ايتأ تۊربين أمرأ ۲/۴ ميليؤن کيلؤوات برق چأگۊدن. أ قۊوتگا هسأ ۱۷۱ ته تۊربين دره کي هسأ ني اۊنˇ تعداد ويشتر گۊدن دريدي.
[[پرونده:Manjil wind powerpalnt.jpg|بندانگشتی|مانگيلˇ بادي قۊوتگا]]

===ايسپي‌رۊ سد===
'''ايسپي‌رۊ سد''' یا '''مانگيلˇ سد''' ايته دِ جه أ شأرˇ مشخصه‌ئان ايسه. أ سد ايسپي‌رۊ أولي قسمتˇ سر ؤ اۊیه کي دۊته رۊخانان قزل‌اؤزن ؤ شاهرۊد ايته بيدي، چأگۊده بۊبؤسته. أ سدˇ اؤ، کشاورزي ؤ برق چأکۊني ره استفاده به.<ref name="glrw.ir">http://glrw.ir/SC.php?type=static&id=67</ref>
أ سد، ايرانˇ أولي سد ايسه کي اۊنˇ چأگۊدن جه سال ۱۳۳۵ شرۊع بۊبؤسته ؤ ۱۳۴۰/۱۱/۲۵ شمسي دۊرۊن تکميل بۊبۊسته ؤ ۱۳۴۱/۲/۲۹ دۊرۊن به بهره برداري فأرئسه. أ سد توسط ساسرˇ فرانسوي شرکت چأگۊده بۊبؤسته. 
[[پرونده:Manjildam.JPG|چپ|انگشتدان|260px|ايسپي‌رۊ سد]]

== تاتاييان ==
[[پرونده:Manjil - iran - manjil news 2.JPG|بندانگشتی|مانگيلˇ بادي قۊوتگا]]

[[پرونده:دلیر گنبد - شریف منجیلی.jpg|جایگزین=دلیر گنبد - منجیل|بندانگشتی|مانگيلˇ دلير گنبد]]

[[پرونده:مجسمه ناوشکن جماران در منجیل(2).JPG|بندانگشتی|مانگيل، جمارانˇ پاراخۊتˇ مجسمه]]

== سربس ==
{{جيرنويس}}
[[جرگه:گيلان ٚ شأران]]
