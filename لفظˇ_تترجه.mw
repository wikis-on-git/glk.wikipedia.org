{{بيسربس}}
{{کار}}

'''لفظˇ زنجيله''' ([[اينگيليسي]] مئن: Dialect continuum) ىا '''لفظˇ شر''' (اينگيليسي مئن: Dialect area) ىک جرگه لفظؤن (لهجهٰ‌ن ىا گۊىشؤن) ايسن کي ىکته جؤغرافياىي شرˇ مئن بکار شنن ؤ هر دو ته لفظه کي همساده ايسن هچي نيميزگره کسؤنˇ جي تؤفير کؤنن اما وختى اي تؤفيرؤن جمأبنن جۊري که أگه زنجيله دو ته سراخره بنيم کسؤنˇ ورجه، اۊشؤنˇ گۊىشگرؤن، کسؤنˇ لفظه نفأمنن. اي مأفۊمه شأنه دگردسي [[زيويشتشناسي]] (evolutionary biology) مئنˇ [[ريسه جۊرؤن]]ˇ همره قياس گۊدن.<ref>Cruse, D.A. (1986). Lexical Semantics. Cambridge: Cambridge University Press. p. 71. [https://en.wikipedia.org/wiki/Special:BookSources/0-521-27643-8 ISBN 0-521-27643-8].</ref> اي مأفۊمه [[لئؤنارد بلۊمفيلد]] بنابوده. 

اۊ مرزؤني که شأنه شرؤنˇ مئن کشئن (اۊ شرؤني که هرته زواني خصلتˇ جي کسؤنˇ همره تؤفير کؤنن) [[لفظمرز]] (لفظˇمرز) دۊخؤنن.<ref> [https://en.wikipedia.org/wiki/Leonard_Bloomfield Bloomfield, Leonard] (1935). Language, George Allen & Unwin: London, p. 51.</ref> أگه [[فاصله ؤ انبساطي زوانؤن]]ˇ سرمشقه در نظر بگيريم، اي لفظؤنه شأنه فاصله-زوان در نظر گيتن؛ ىعني [[زوانشناسي]] فاصله وأسي، خودکفا زوان ايسن.


به هر حال، ايشؤنه شأنه ىکته زوانˇ لفظؤن (لهجهٰ‌ن) در نظر گيتن به شرطي که ىک جۊر عؤمۊمي [[معىارˇ زوان]] دبۊن کي بگۊبشتؤه مؤمکن بکۊنه.

==گيلکي==
گيلکي، لفظˇ زنجيله به بئترين مثاله. اي زوان [[رضوانشهر]]ˇ جي تا [[گؤرگان]] ىک عالم لفظ (لهجه) دأنه کي هر دو ته همساده لفظ کسؤنˇ جي خالي ايپچه تؤفير کؤنن. [[انزلي]] گيلکي ؤ [[رشت]]ˇ لفظ، ىا رشتˇ گيلکي با [[أسؤنه]] لفظ ىا [[أسؤنه]] شي با [[لاجؤن]]ˇ گيلکي ىا لاجؤنˇ شي با [[رودسر]]ˇ گيلکي، هيتؤ رودسرˇ لفظ ؤ [[رامسر]]، ىا [[رامسر]]ˇ لفظ ؤ [[تۊنکابۊن]]ˇ لفظ، يا [[تۊنکابۊن]] لفظ ؤ [[چالۊس]]ˇ گيلکي، چالۊس ؤ [[آمؤل]]، آمؤل ؤ [[ساري]] هيتؤ تا اؤره کي مردوم خوشؤنˇ زوانه گيلکي ىا گلکى دۊخؤنن، ىکته لفظˇ تترجه محسۊب بنه کي اي لفظؤن همته ىکته پيلˇ زوانˇ شي ايسن کي گيلکي ىا گلکى دۊخؤنده بنه.

== فارسي لفظˇ تترجه ==
[[فارسي]] خو لفظؤنˇ جي کي [[ايران]]ˇ [[فارسي]] ؤ [[افغانستان]]ˇ [[دري]] ؤ [[تاجيکستان]]ˇ [[تاجيکي|تاجيکيه]] شامل بنه، ىکته لفظˇ زنجيله چاکؤنه.


==سربس==
{{جيرنويس}}

[[رده:لفظ]]
[[رده:زوان ىا لفظ]]
[[رده:زوانشناسي]]
