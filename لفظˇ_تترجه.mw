{{بيسربس}}
{{کار}}

'''لفظˇ تترجه''' ([[اينگيليسي]] مئن: Dialect continuum) ىا '''لفظˇ شر''' (اينگيليسي مئن: Dialect area) ىک جرگه لفظؤن (لهجهٰ‌ن ىا گۊىشؤن) ايسن کي ىکته جؤغرافياىي شرˇ مئن بکار شنن ؤ هر دو ته لفظ کي همساده ايسن هچي نيميزگره کسؤنˇ جي تؤفير کؤنن اما وختى اي تؤفيرؤن جمأبنن جۊري که أگه تترجه (زنجيره) دو ته سراخره بنيم کسؤنˇ ورجه، اۊشؤنˇ گۊىشگرؤن کسؤنˇ لفظه نفأمنن. اي مأفۊمه شأنه دگردسي [[زيويشتشناسي]] (evolutionary biology) مئنˇ [[ريسه جۊرؤن]]ˇ همره قياس گۊدن.<ref>Cruse, D.A. (1986). Lexical Semantics. Cambridge: Cambridge University Press. p. 71. [https://en.wikipedia.org/wiki/Special:BookSources/0-521-27643-8 ISBN 0-521-27643-8].</ref> اي مأفۊمه [[لئؤنارد بلۊمفيلد]] بنابوده. 
اۊ مرزؤني که شأنه شرؤنˇ مئن کشئن تا زوانˇ هرته خصلته در نظر بگيره، ...
به هر حال، ايشؤنه شأنه ىکته زوانˇ لفظؤن (لهجهٰ‌ن) در نظر گيتن به شرطي که ىک جۊر عؤمۊمي [[معىارˇ زوان]] دبۊن کي بگۊبشتؤه مؤمکن بکۊنه.

==گيلکي==
گيلکي، لفظˇ تترجه به بئترين مثاله. اي زوان [[رضوانشهر]]ˇ جي تا [[گؤرگان]] ىک عالم لفظ (لهجه) دأنه کي هر دو ته همساده لفظ کسؤنˇ جي خالي ايپچه تؤفير کؤنن. [[انزلي]] گيلکي ؤ [[رشت]]ˇ لفظ، ىا رشتˇ گيلکي با [[أسؤنه]] لفظ ىا [[أسؤنه]] شي با [[لاجؤن]]ˇ گيلکي ىا لاجؤنˇ شي با [[رودسر]]ˇ گيلکي، هيتؤ رودسرˇ لفظ ؤ [[رامسر]]، ىا [[رامسر]]ˇ لفظ ؤ [[تۊنکابۊن]]ˇ لفظ، يا [[تۊنکابۊن]] لفظ ؤ [[چالۊس]]ˇ گيلکي، چالۊس ؤ [[آمؤل]]، آمؤل ؤ [[ساري]] هيتؤ تا اؤره کي مردوم خوشؤنˇ زوانه گيلکي ىا گلکى دۊخؤنن، ىکته لفظˇ تترجه محسۊب بنه کي اي لفظؤن همته ىکته پيلˇ زوانˇ شي ايسن کي گيلکي ىا گلکى دۊخؤنده بنه.

== فارسي لفظˇ تترجه ==
[[فارسي]] خو لفظؤنˇ جي کي [[ايران]]ˇ [[فارسي]] ؤ [[افغانستان]]ˇ [[دري]] ؤ [[تاجيکستان]]ˇ [[تاجيکي|تاجيکيه]] شامل بنه، ىکته لفظˇ تترجه چاکؤنه.


==سربس==
{{جيرنويس}}

[[رده:لفظ]]
[[رده:زوان ىا لفظ]]
[[رده:زوانشناسي]]
