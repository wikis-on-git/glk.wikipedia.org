{{بازيگرˇ جعبه
|نام= آل پاچينؤ
|تصویر=Al_Pacino.jpg
|توضیح تصویر= آل پاچينؤ ۲۰۰۴ سال ٚ مئن ونيز ٚ فئلم ٚ جشنواره دۊرۊن 
|أصلي نام= آلفردؤ جیمز پاچينؤ
|فعاليتˇ زمينه= سينما، تئاتر
|مليت= [[آمريکا ايجؤنأبؤ ايالتؤن|آمريکايي]]
|بزارۊج= ۲۵ آوریل ۱۹۴۰ (۸۱ سال)
|بزاجيگا= [[نيؤيؤرک]]، [[آمريکا ايجؤنأبؤ ايالتؤن|آمريکا]]
|والدین= سالواتؤره پاچينؤ، رؤز جراردي
|بمردنˇ رۊج=
|بمردنˇ جيگا= 
|زيوشˇ جيگا= [[نيؤيؤرک]]، [[آمريکا ايجؤنأبؤ ايالتؤن|آمريکا]]
|مختصات محل زندگی=
|مدفن= 
|باخي نامان=  
|پیشه=بازيگر، فئلم چاکۊدنکس، کارگردان
|کار گۊدنˇ سالان= ۱۹۶۷–هسأ
|نقش برجسته= 
|همسر= 
|زيوشˇ شريکان=یان ترنت (۱۹۸۹-۱۹۸۸){{سخ}}
بورلي دي آنجلؤ (۲۰۰۳-۱۹۹۷){{سخ}}
لۊسيلا پؤلاک (۲۰۱۸-۲۰۰۸)
|زاکان= ۳
|تأثير بنأ=
|تأثير بيگيته‌=
|وبگاه= 
|imdb_id=
|soure_id=
|جوایز اسکار= 
|جوایز آفی= 
|جایزه اریل=
|جوایز بافتا= 
|جوایز سزار=
|جوایز امی=
|جوایز جمینای=
|جوایز گوی طلایی= 
|جوایز تمشک طلایی=
|جوایز گویا=
|جوایز گرمی=
|جوایز ایفتا=
|جوایز لورنس الیور=
|جوایز فیلم ملی=
|جوایز ساگه=
|جوایز تونی=
|جوایز حافظ=
|جوایز= 
|امضا= 
}}

'''آلفردؤ جیمز پاچينؤ''' ([[ايتاليايي زوؤن|ايتاليايي]]: Alfredo James Pacino) آمريکايي کأکگر ؤ فئلم‌چاؤدنکس هيسه. اۊ خۊ پئنج دهه فعاليت ٚ مئن چندين جائزه هئیته؛ من جۊمله یته [[اۊسکارˇ جأيزه|اۊسکار]]، دۊته [[تؤني]] ؤ دۊته [[امي]]. اي جوایز، اۊن-ه اۊ کمتر بازيگرؤن ٚ جرگه مئن قرار دنه گه بؤتۊنسن اي سۊته جایزه' کسب بؤنن. پاچينؤ هيته'ني جوایزي، «آمريکا ٚ فيلم ٚ بنیاد ٚ یته عۊمر هۊنري دستاورد»، «سیسيل بي دمیل» ؤ «هۊنر ٚ مللي نشؤن» ٚ مۊسؤن-ه ني دريافت بؤده.

پاچينؤ، اچ‌بي استؤديؤ ؤ أکترز استؤديؤ مئن، مِتُد بازيگري-ئه [[چارلي لاتن]] ؤ [[لي استراسبرگ]] ٚ دس ٚ جير بيأمۊته. اۊ ۲۹ سالگي مئن یته مختصر ٚ نخش ٚ أمرأ [[ناتالي ؤ مۊ]] (۱۹۶۹) فئلم ٚ مئن خۊ أوولي بۊلند ٚ فئلم-ه بازي بؤگۊد. پاچينؤ بازي، [[وحشت نيدل ٚ پارک ٚ مئن]] (۱۹۷۲) ٚ فئلم ٚ مئن کي اۊن ٚ أوولي أصلي نخش بؤ، خؤجيربؤر مؤرد ٚ توجه قرار بگيت. اۊ [[ناتني‌ پئر]] (۱۹۷۲) فئلم ٚ مئن، [[فرانسيس فؤرد کاپؤلا]] کارگردؤني أمرأ، [[مایکل کؤرلئؤنه]] نخش-ه خئلي خۊب بازي بؤگۊد ؤ اۊن ٚ پسي ويشتر شنأته ؤ تحسين بؤبؤ. پاچينؤ اي  نخش-ه بازي گۊدن ٚ دؤني أوولي مرته ره [[اۊسکارˇ جأيزه|اۊسکار]] ٚ نؤمزد بؤبؤ ؤ [[ناتني پئر: دۊوؤمي واوين]] (۱۹۷۴) ؤ [[ناتني پئر:سۊوؤمي واوين]] (۱۹۹۰) ٚ فئلم ٚ مئن ني بازي بؤگۊد.
[[فاىل:Al Pacino 2016 (30401544240).jpg|بندانگشتی|آل پاچينؤ، ۲۰۰۱۶]]
پاچينؤ ٚ بازي گۊدن [[سرپيکؤ]] (۱۹۷۳)، [[سکي چاشت ٚ سر ٚ پسي]] (۱۹۷۵)، ناتني پئر: دۊوؤمي واوين ؤ...ؤ [[عيدالت همه ره]] (۱۹۷۹) ٚ فئلمؤن ٚ مئن ٚ وأسي به عۊنوان بئیترين مردؤنه أوولي نخش ٚ بازيگر، اۊسکار ٚ جایزه-ی ٚ نؤمزد بؤبؤ ؤ نهایتن یته نابينا کهنه‌سالدات آمريکا أرتش ٚ مئن ٚ نخش-ه بازي گۊدن ٚ همرأ [[یته زن ٚ خؤجير بۊ]] (۱۹۹۲) ٚ فئلم ٚ مئن، اي جایزه-یه دریافت بؤگۊد. اۊ هيته‌أني بازي گۊدن ناتني پئر، [[دیک تريسي]] (۱۹۹۰)، [[گلن‌گری گلن‌راس]] (۱۹۹۲) [[ايرلندي مرد]] (۲۰۱۹) ٚ فئلمؤن ٚ مئن ٚ ره به عۊنوان مردؤنه مکمل ٚ نخش ٚ بازيگر، اۊسکار ٚ جایزه-یه نؤمزد وکت. پاچينؤ ٚ دئبأخي مهم ٚ نخشؤن، تؤني مؤنتانا [[زخمي ديم]] (۱۹۸۳) ٚ فئلم ٚ مئن،  کارليتؤ بريگانته [[کارليتؤ را مئن]] (۱۹۹۳) ٚ فئلم ٚ مئن، بنجامين راجيرؤ [[داني براسکؤ]] (۱۹۹۷) ٚ فئلم ٚ مئن ؤ لؤؤل برگمن [[نؤفۊذي]] (۱۹۹۳) ٚ فئلم ٚ مئن-ه شامل بۊنه. اۊ هيته'ني [[مخمصه]] (۱۹۹۵)، [[شیطؤن ٚ وکيل مدافع]] (۱۹۹۷)، [[خاو وؤزه]] (۲۰۰۲) ؤ [[رۊزي رۊزيگاري هاليوۊد ٚ مئن]] (۲۰۱۹) ٚ فئلمؤن ٚ مئن بازي بؤده. پاچينؤ پۊر [[اچ‌بي‌اؤ شبکه]] تؤليدات ٚ مئن ني حؤضۊر دأشته، من جۊمله: [[فرشته‌ئن آمريکا مئن]](۲۰۰۳)، [[تۊ جک-ه نشنأسني]] (۲۰۱۰) ؤ [[فيل اسپکتؤر]] (۲۰۱۳).

پاچينؤ تئاتر ٚ مئن ني پۊر فعال بۊ. اۊن ۱۹۷۹ ؤ ۱۹۷۷ ٚ سالان ٚ مئن ''آیا ايته دۊرگ کراوات زنه؟'' ؤ ''پابلؤ هؤمل ٚ مقدماتي تمرين'' ٚ نمایشان ٚ وأسي بئترين مرد ٚ بازيگر ٚ جائزه-یه بيگيته. پاچينؤ شکسپير-أ ني علاقه دره ؤ ۱۹۹۶ سال ٚ مئن ايته مؤستند-أ کارگرداني ؤ اۊن ٚ مئن بازي بۊکۊد کي اۊن ٚ نام ''ريچارد ٚ ره وامختن'' بۊ ؤ اۊن ٚ مؤضۊع، سۊوؤمي ريچارد ٚ داستان ٚ نقد کۊدن بۊ کي ايته جه ويليام شکسپير ٚ داستانان ايسه ؤ پاچينؤ هأ نمایشنامه-یه ۱۹۷۷ ٚ سال، تئاتر ٚ مئن بازي بۊکۊده بۊ.
پاچينؤ ونيزي تاجر (۲۰۰۴) فئلم ٚ مئن بازي بۊکۊده کي براساس ايته دئه جه شکسپير ٚ نمایشنامه‌ئن ايسه. پاچينؤ کي ريچارد ٚ ره وامختن ٚ مئن خۊ أولي کارگرداني-أ تجربه بۊکۊد، کارگرداني کۊدن-أ ادامه بدأ ؤ چيني قأوه (۲۰۰۰)، وایلد سالؤمه (۲۰۱۱) ؤ سالؤمه (۲۰۱۳) فئلمان ٚ مئن ني بازي ؤ کارگرداني بۊکۊده.

==سربس==
[[جرگه:بازيگرؤن]]
