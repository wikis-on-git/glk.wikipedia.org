شيون فؤمني (مير احمد سيد فخري نژاد) ۱۵۲۰ ٚ سال ؤ دياما سوم مئن (۳ دی ۱۳۲۵ ه.ش)  [[فؤمن]] مئن به دۊنیا بامؤ ؤ ۱۳۷۷ شهريور مئن ني ايته بيمارستان ٚ مئن تئران ٚ دۊرۊن فؤت بۊگۊده. شيون ايته جه گيلان ٚ پيله شاعران ايسه.<ref name=":0">یادکرد وب|نویسنده=|کد زبان=|تاریخ=|وبگاه=گیل و دیلم پایگاه خبری تحلیلی شمال کشور|نشانی=http://www.gilodeylam.com/زندگینامه-و-گزیده-ای-از-آثار-میر-احمد-سد/|عنوان=زندگینامه و گزیده‌ای از آثار میر احمد سید فخری نژاد «شیون فومنی» به مناسبت زادروز این شاعر بزرگ گیلان}}</ref>

==زيوشنامه==
شيون فؤمني ابتدايي تحصيلات-ه [[رشت]] ٚ مئن بخانده ؤ بعد بۊشؤ کرمانشاه ؤ سه سال دوم دبيرستان-ه تا فیگیفتن دیپلؤم (۱۳۴۵) اۊیه بخانده. شيون اۊیه کرمانشاهي شاعران ٚ أمرأ، جعفر درويشيان ؤ عباس درويشي مأنستن آشنا بۊبؤسته.<ref>[http://naghdehal.com/743/7/#?71,511 روزنامۀ‌ نقد حال: ''عباس درویشی شاعر‌ پیشکسوت‌ کرمانشاهی در‌ گفت‌و‌گو‌ با نقدحال: ‌«شعر» اثرگذارترين عنصر ارتباط انسان و جامعه است''، نوشته‌شده در شمارۀ ۷۴۳، سال پانزدهم، سه‌شنبه ۶ اسفند ۱۳۹۸، ص ۷؛] بازدید در ۶ اسفند ۱۳۹۸.</ref>

شيون ۱۳۴۶ ٚ سال، زنجان ٚ طارم ٚ مئن، سپاه دانش ٚ وارد بۊبؤ ؤ ايته سال ٚ پسي، [[مازندران]] ٚ اۊستان ٚ آمۊزش ؤ پرورش ٚ اداره مئن استخدام بۊبؤسته. 
شيون ۱۳۴۸ ٚ سال ٚ مئن اسمار بۊگۊده ؤ بأزين کوچی مئن عهده‌دار مديريت ؤ درس‌دأن ایته جه ساري فۊلادمحله مدرسه‌ئن مئن بۊبؤسته ؤ تا ۱۳۵۱ ٚ سال هۊیه مشغۊل بۊ ؤ بأزين ني خۊ شغل-ه [[گيلان]] ٚ مئن ايدامه بدا.

شيون ۱۳۷۴ ٚ سال ٚ مئن کليه نارسايي ناخۊشي-أ مؤبتلا بۊبؤسته ؤ ايته سال ٚ پس بۊشؤ [[تئران]] تا خؤره دياليز أمرأ درمان بۊکۊنه. شيون هأ سال ٚ مئن با توجه به درد بيشمار موفق بۊبؤسته [[فارسي زوؤن|فارسي]] ادبيات ٚ ليسانس-ه  فرهنگيان ٚ دانشگا جه فگيره.

شيون ۱۳۷۶ ٚ سال ٚ مئن بعد سالها درس دان ؤ زاکان ٚ علم آمۊجي بازنشسته بۊبؤسته. شيون آخرپسي ۱۳۷۷ ٚ سال ٚ شهريورما مئن بعد ایته دؤره بيماری کليوی ؤ انجام دان کليه پیوند، ایته جه [[تئران]] ٚ بيمارستانان مئن فؤت بۊگۊده.

اۊن ٚ آرامگاه رشت ٚ سۊلیمان داراب ٚ بۊقا مئن اۊ جۊر کي خۊدش وصيت بۊگۊده‌بۊ خۊ مار ٚ مقبره ؤ پیله سردار [[ميرزا کۊچي خان]] ورجه ایسه.

شيون فؤمني چار ته زای به نامان حامد فؤمني، کاوه فؤمني، دامۊن فؤمني ؤ آنک فؤمني جه خۊدش به یادگار بنا.<ref>یادکرد وب|نشانی=http://khazardaily.ir/یادمان-شاعر-شهیر-شالی-شیون-فومنی-در-ز/|عنوان=وب سایت رسمی روزنامه خزر {{!}} گیلان|بازبینی=2017-02-28}}</ref>

==شیون کیتابان==

[[تصویر:shi1.jpg|left|thumb|خیاله گرد گیج کیتاب]]

[[تصویر:shiv4.jpg|left|thumb|کوچه باغ حرف کیتاب]]

*[[پیش پای برگ]]

*[[یک آسمان پرواز]]

*[[از تو برای تو]]

*[[رودخانه در بهار]]

*[[کوچه باغ حرف]]

*[[خیاله گرد گیج]]

*[[شروه های شیرین]]

*[[در هوای یوش]]

*[[کودک خیالی]]

*[[کودک لجباز]]

*[[با اهل طرب]]

*[[دره پروانه]]

==شیون شعران==

===هلاچين===
اي شعره [[ناصر مسعودی|ناصر مسعودي]] ني بۊخؤنده دأنه<ref> [[هلاچین|هلاچين. مۊزيکˇ آلبۊم.]] ناصر مسعۊدي خؤندگي ؤ شىون فؤمني شعرؤنأ جي.</ref>:
:کؤ ستاره' فأندرم، تي چۊمانˇ سۊىأ نده ؟
:کؤ زیمینأ سر بنم، عطرˇ تي زانۊىأ نده ؟
:مي پاتان آؤپیله سؤغاتˇ مي  پابرأندگيه
:کؤىتأ کۊچه' دوأرم مي کۊچیکي بۊىأ نده؟
:بأيد أى دسبراران، ايپچه مي لبله' بیگیرد
:هأچينئه کۊل دئه بدأ مي شانه '''چانچو'''ىأ نده
:ولأنید جؤغدازنم پسکلأپوشان بمۊجم
:بدأ مي خۊنأ بجار ، أنقده زالۊىأ نده
:کؤى دأنه آىنه رئه مي دیلˇ سفره' واکۊنم-
:خؤره زرخأ نوکونه توشکه خۊ أبرۊىأ نده؟
:مي چۊمان تیرپیري شه خۊرشیدˇ سۊرمه' چي وابؤ؟
:بدأ دۊنىا واوئلان مي چشمˇ کمسوىأ نده
:گیلان اؤى گیلان! مي دردأ نتانه چاره کۊدن،
:أگه دسنؤخسه حکیم، تي گیلˇ دارۊىأ نده
:شعرˇ تۊمبجارأ واش پۊراکۊنه تا چٚکٚره
:أگه قؤووٚت تي پلا، '''شیون'''ˇ بازۊىأ نده


شىون ىکته نؤمي منظۊمه دأنه کي طنز ؤ دۊزوانه ([[گيلکي]] ؤ [[فارسي]]) ايسه. اي منظۊمه نؤم ايسه "معرفي" کي اي منظۊمه مئن ىک جا [[چانچۊ]] گب مئن هأنه. اي پاره مئنˇ شۊخي کي [[شیون فومنی|شىون]] چانکش ؤ جاکشˇ همرأ کؤنه مردۊمˇ ىاد ؤ فرهنگˇ مئن بۊمؤنسه:

: ىادش به خىر پدر مثال میاورد
:گاگلفی آدمأ حال میاورد
:میگؤفت: ايتأ رۊز که هواخۊشی بود
:آدم کۊشی دولتئه سگ کۊشی بود
:یه دسته چانکش همه سنگینˇ بار
:أهلˇ أمی محلˇ جمعه بازار
:رادکفن رشتˇ بازار با شتاب
:فۊرۊش بدن بارشأنه با حساب
:پیلˇ خیار، هندوانه، خربۊزه
:فیته فیته تؤرشˇ سیبˇ بامزه
:پامادؤر ؤ بادمجان ؤ آشتالو
:خۊلاصه هرچی اۊشانˇ جان دبۊ
:أن پس ؤ اۊن پیش همگی پا به پا
:چک-چک ؤ چانچۊ أمۊىي جاده راه
:'''أىنک'''ˇ سامان حالا فانرسیدن
:ىک نفرأ اۊن سرˇ جاده دیدن
:اۊن نفر از رشت میامد پا میکۊفت
:خۊدا شؤما را بده قوت بۊگۊفت
:هأتؤ که بود چانچۊ سرˇ شانه شان
:پؤرسیدن از اۊن رادوار، چانکشان:
:رشت چه خبر؟ گؤفت: همه دست به تیرن
:جاکشانˇ رشتؤ دارن میگیرن
:ىکهؤ ىکی گؤفت براران وگردیم
:اي بار دینی هأچین هأچین بمردیم
:وختي به خانه رسیدن چانکشان
:عیالˇشان پؤرسˇجۊ کرد از اۊشان:
:چي وأسي بارˇ شؤما رؤ آوردین؟
:به تۊرˇ مؤشتري مگر نۊخؤردین؟

:راوي گئه چانکش خۊ زناکأ بوگؤفت:
:دئه تۊ نوأ زئن أمره حرفˇ مؤفت
:جاکشانأ رشت کأرأ گیفتان دیرید.
:خؤب به شۊما چي؟! شۊما که چانکشید.

:- چانکش ؤ جاکش کشˇ جا غش دأره
:ظاهر دینی هر دۊ تا هم کش دأره
:أ جۊر کي شهر بي کولوشˇ وروره
:سک خۊ صحابˇ نشنأسه اي ذره
:فرقˇ أ کش تا اۊ کشأ تا بیگیم
:دینی بۊبؤسته أمي طفلان ىتیم!

{{شیون فومنی شعران}}

{{گیلان شاعران}}
==سربس==

[[category:ادب]]
[[رده:هونر]]
[[رده:مردوم]]
[[رده:حىاتي وانويسؤن]]
