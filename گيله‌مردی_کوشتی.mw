{{ناقص}}

گیله مرد کوشتی ایدانه از قدیمی ورزشانه گیلان به حساب ایه
معمولا کل جغلا ا ورزشه بلدید و مسابقات زیادی هم در کل اوستان برگزاره به

«فتوت‌نامه سلطانی» کيتاب ِ مئن بنويشته نأ کی: «اگه واورسن چن جور کوشتی دأنيم، بگو: دو جور. اولی «قبض» و دومی «اضطرار». اگه واورسئن: هرته چوتؤره؛ بگو: قبض، عراق و خوراسؤن ِ مردوم ِ کوشتی گيری‌يه کی شهری کوشتی (فارسی: شهری‌وار) ايسسه و اضطرار [[گيلان]] و [[شيروان]] و ايپچه نی آذربايجان ِ کوشتی‌يه کی اونه ديلمی کوشتی (فارسی: ديلمی‌وار) دخانن»

او چيزی کی ای کيتاب ِ مئن «اضطرار» يا «ديلمی‌وار» دخآنده ببؤ، هی گيله‌مردی کوشتی ايسسه کی قرن چارم هجری نی، «احسن التقاسيم فی معرفه الی قاليم» ِ کيتاب ِ مئن اون ِ جی گب بزه ببؤ.

ای ورزش، گيلان ِ هفته‌بازارؤن يا عروسی‌ئن ِ مئن برگوزار بونه و اون ِ محوطه «سبز ِ مئيدان» يا «سيمبأر» دخؤنده بونه.

تازه‌کار کوشتی‌گيرؤنه «تنگوله» و باموته کوشتی‌گيرؤنه «پألوان» دخؤنن و هر ديهات و شهر ِ مئن يه‌ته «سرپألوان» ايسأ بو.

==کوشتی سرأگيتن==
کوشتی سرأگيتن پور خؤجيره. ساز و ناقاره همره، مردومه خبر کؤنن و جمعيت مئيدان ِ دؤر جومأ بونن و هر محلل ِ کوشتی‌گيرؤن يک جيگا کسن ِ ورجه نشينن و بازون پألوانؤن مئيدان ِ دؤره موجنن و هوتؤ کی دابه، مئهمانؤن ِ جولؤ  خوشؤن ِ چپ ِ زؤنه سر هچمنن و خوشؤن ِ دسه واسينن خاکه و اونه خوشأ دئنن و زئنن خوشؤن ِ پيشؤنی‌يه.

بازون فوزوممه نوبه فارسنه کی هو رجزخانی ايسسه و پألوان حريف خأنه و تؤنه هرکسه دخؤنی و اگه اون قبول بئوده کوشتی گينه.

کوشتی مئن، به جوز پا چيک، ک.شتی‌گيرؤن ِ هر جای بدن کی خاکه فارسی، دباخته. بازون برنده‌کَس، مئيدان ِ مئن چرخنه و گاگلف پول جومأ کؤنه و دوواره حريف طلبنه.

==کوشتی ليواس==
يه‌ته تنگ ِ کوتا شألواره کی اونه «لاسپاره» گونن. کوشتی مئن، هرکی ببرده، «بأرأم» (baram) گينه کی جوروف و آينه و سيب و نرنج و پارچه و... ايسسه. 


[[category:ناقص مقاله‌ئن]]
[[Category:زمینی ورزش]]
