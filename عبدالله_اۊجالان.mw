{{پأچ}}
{{بیسربس}}
[[پرونده:Abdullah Öcalan.png|بندانگشتی|چپ|عبداله اۊجالان]]

[[کوردستانˇ کارگرؤنˇ حئزب]]ˇ سرکرده. '''عبدالله اۊجالان''' ۱۹۷۸ میلادي، تورکیه چپگرا دانشجویی جؤمبشؤنˇ جي کوردˇ کارگرؤنˇ حئزبه بنابنأ ؤ اینˇ هدف این بو کي مردومی جنگˇ جي، تورکیه مئن یکته کوردنشین ؤ سوسیالیست ایالت چاکونه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

==أسيرأبؤن==
اۊجالان سال ۱۹۹۹ یکته عملیاتˇ مئن کي [[سیا]] ؤ [[تۊرکيه]] ؤ [[کنیا]] ؤ [[ىۊنان]] اي عملیاتˇ مئن همکاري دأشتن أسیر ببؤ<ref>The New York Times: [http://www.nytimes.com/1999/02/20/world/us-helped-turkey-find-and-capture-kurd-rebel.html U.S. Helped Turkey Find and Capture Kurd Rebel]. By TIM WEINER</ref> ؤ حبسˇ ابد بخؤرده ؤ تایسه تورکیه مئن قؤلدؤنئکˇ مئن ایسأ. اۊجالان خو أسیری زمت بنیشته به خؤندن ؤ اي باعث ببؤ کي خیلی چیزؤنه هنده نقد بکونه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

==دگرسن==
دهه‌یˇ هشتاد میلادي مئن [[پ.ک.ک]] حئزبˇ آدمؤن ویشتر دیهاتی‌ئن بؤن کي حئزبˇ گبؤن راجه به ارباب-رعیتی ؤ ناسیونالیسم ایشؤنه جذب گود. دهه‌یˇ ۹۰ اۊجالان خو روشˇ سر فکر ؤ مطالعه بوده ؤ تصمیم بیته حئزب خأ ویشتر سیاسی ببون ؤ زنأکؤنˇ مسائل این ئبه اهمیت پیدا بوده. اۊجالان راجه به [[لئنينيسم]] ؤ مرکزگرایی کي حئزبˇ مئن دأشت باني مسلحانه جنگ وافکراشؤ ؤ خو نظراته نقد بوده. مخصوصن وختی [[مۊری بۊکچىن]]ˇ کارؤنه بخؤنده.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

اۊجالان ؤ بۊکچينˇ رابطه، کتابؤنه خؤندنˇ جي پيشتر بۊشؤ ؤ بنابۊدن کسکسؤن ئبه نامه نيويشتن ؤ اي نامه'نˇ مئن اۊجالان خۊشه بۊکچينˇ شاگرد دۊخؤنده ؤ اينأجي بخأسته کي همديگره بىنن.<ref>Janet Biehl. [http://new-compass.net/articles/bookchin-%C3%B6calan-and-dialectics-democracy Bookchin, Öcalan, and the Dialectics of Democracy].</ref> بۊکچين ولي اينأجي پيرتر بۊ کي بۊتؤنه اي کاره بۊکۊنه. بۊکچينˇ مرگˇ پسي، [[قنديلˇ کۊهؤن]]ˇ مئن، [[پ.ک.ک]] اين ئبه مراسم بىته.<ref>[http://www.biehlonbookchin.com/pkk-salute-bookchin/ PKK's salute to Bookchin]</ref>


بۊکچينˇ چنته أصلˇ ايده'ن اۊجالانˇ سر ؤ هيتؤرأني [[رؤژاوا]] جۊمبشˇ سر پۊر أثر بنأ. اجتماعي محلشناسي (Social Ecology) ؤ ديکˇ دؤمؤکراسي ؤ کؤمؤنگراىي (Communalism) چنته ايده بؤن کي کسؤنأجي بۊبؤ "دؤمؤکراتيک کؤنفئدراليسم"ˇ ايده اۊجالانˇ ئبه.

===دؤمؤکراتيک کؤنفئدراليسم===
<small>''أصلˇ وانيويس: [[دؤمؤکراتيک کؤنفئدراليسم]]''</small>

سال ۲۰۰۸ بنویشته: یکته سلسله مراتبي ساختار دؤلتˇ مورسؤن یکته حئزبˇ مئن، آزادي ؤ برابري ؤ دمؤکراسي اصلؤنˇ همره تناقض دأنه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

اون دئه دؤلت-ملتˇ هدفم بنأ به دیمه ؤ بوته کي ناسیونالیسم أگه بخأ دؤلت-ملت چاکونه هنده سلسله مراتب چاکؤنه؛ در عوض کوردؤن خأ حؤکومت چاگودنˇ جا، خوشؤنˇ زوره '''دمؤکراتیک اقتصادˇ تؤسعه''' ؤ '''ضدسرمایه‌داری خوفرماني روشؤن''' ؤ [[زیویشر]]ˇ همره سازگاری سر بنئن. اۊجالان خو فلسفه نؤمه بنأ دمؤکراتیک کؤنفئدرالیسم. اي فلسفه مئن، زنأکؤنˇ رهایی پور مؤهمه.<ref>[http://www.dissentmagazine.org/online_articles/the-revolution-in-rojava The Revolution in Rojava. Meredith Tax. April 22, 2015.]</ref>

ىکته کتاب کي [[رؤژاوا]] جۊمبش اۊنأ جي پۊر تأثير هأىته "دؤمؤکراتيک کؤنفئدراليسم"<ref>Democratic Confederalism; by Abdullah Ocalan; first edition 2011; Published by: Transmedia Publishing Ltd. – London, Cologne; Translation: International Initiative.</ref> ايسه کي عبدالله اۊجالان بنويشته. اي کتابˇ مئن اۊجالان حقسأى کأدره کي قؤمي هؤويتؤنˇ مسأله' حل گۊدنˇ ئبه ىکته راشي بياجه جغرزˇ دؤلت-ملت. اي کتابˇ مئن، صفحهٔ ۲۱ راجه به دؤمؤکراتيک کؤنفئدراليسم بنويشته دأنه: "اي جۊر فرمان دأن ؤ کارکياگرئه شأنه سياسي کارکياگري ؤ دؤمؤکراسي دۊخؤندن کي بي دؤلته." ىا هي صفحه مئن نيويسنه "[[دؤمؤکراتيک کؤنفئدراليسم]]، باخيˇ سياسي جرگه'ن ؤ دسته'نˇ پيش بازه، نرم ؤ چنفرهنگي ؤ ضدانحصار ؤ اجماعگرا ايسه. [[محلشناسي]] (Ecology) ؤ [[فئمئنيسم]] اينˇ أصلˇ کانۊنؤن ايسن."

== سربس ==


[[رده:کوردستانˇ کارگرؤنˇ حئزب]]
[[رده:کۊردستان]]
