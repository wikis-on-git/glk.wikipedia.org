{{ايرانˇ دهستانˇ اطلاعاتˇ جعبه
|رسمي نام= سياکؤلرۊدˇ دهستان
|نام=سياکؤلرۊدˇ دهستان
|روی‌نقشه= 
|جۊغرافيايي عرض=
|جۊغرافيايي طۊل=
|تصویر=   
|اندازه تصویر= 
|برچسب‌تصویر=
|اۊستان= [[گيلان]]
|شأرستان= [[رۊدسرˇ شأرستان]]
|بخش= [[چابۊکسرˇ بخش]]
|دهستانˇ مرکز= [[سياکؤلرۊد]]
|مردۊم= گيلک
|محلي نام= 
|باخي نامان=
|داميشکˇ نامان= سي کلˇ رۊ
|دهستانˇ تأسيسˇ زمات= 
|رۊستارىانˇ تعداد= ۱۸
|رۊستارىان=[[چاىجان]]، [[چاىخؤنسر]]، [[کؤلمحله]]، [[خۊشکلات]]، [[شمردمحله]]، [[سياکؤلرۊد]]، [[خياطمحله]]، [[باجيگور]]، [[مرسه]]، [[سجیدان]] ،[[جؤرمحله]] ،[[سياکش]]، [[خان-اله]]، [[پلتکلٚسر]]، [[سراگور]]، [[چاشتخؤرلات]]، [[تله-مئن]] ؤ [[جؤردشت]]
|جمعيت= ۵۹۸۶ نفر (۱۳۸۵)
|جمعيتˇ رشد=
|جمعيتˇ تراکؤم= 
|زوان= [[گيلکي]]
|مذهب= شيعه 
|پيلئکي= 
|ارتفاع= 
|دما ميانگين= 
|سالانه وارشˇ ميانگين= 
|جرندي رۊجانˇ تعداد= 
|سؤغات= بج، پرتخال، کیوي، لبنيات
|پيش شۊماره= ۰۱۳
|وبجيگا=
|خۊش بامۊئيدˇ جۊمله= 
|جيرنيويس= 
}}
'''سياکؤلرۊد''' ىته دهستان هیسه [[چابۊکسرˇ بخش]]ˇ جی. اي دهستان نیمه عمیق دره'نˇ مئن نئه. گر، چاف، رۊخؤنه، دامان، بند ؤ دشت ؤ همه مناطقي هیسن گه اي دهستانˇ مئن نأن ؤ اۊنه خؤرماؤدأن.
ایرأ مردۊمان [[گیلک]] هیسن ؤ [[گیلکي]] گب زنن. سياکؤلرۊدئن ویشترئن خۊ شغله کشاورزي سر، بج ؤ پرتخال ؤ کیوي سر، بناؤدأن؛ گالشان ني دامان هیسأن ؤ گالشي درن.

==جؤغرافي==
سياکؤلرۊد کلسیا رأ [[کاسپي دريا]] دشکنه، نسا رأ [[سۊمامۊس]]ه وشکنه. خۊرتاوˇ جی [[قاسماباد]]ˇ همرأ همساىه هیسه، خۊرخؤسˇ جئم [[وجرگه]] ؤ کلأچئکه روستا'نˇ همرأ.

== کشوري تخسیمؤن ==
سياکؤلرۊد دئبار تلأ خۊ ساکنینˇ ره خوجیر جا بؤ ىؤ امنیت دأشت. ىه مئنأ سياکؤلرۊده اطاقور دؤخؤندن. دئسالان [[کلأچئه]] شي بؤ ىؤ برخي سياسي کارئنˇ وأسر ىک در ىک اۊنه کلأچئه جي هأىتن ؤ هدأن [[چابکسر]]ه.

اي دهستان هیجده ته رۊستا جي تشکیل وکته که اي اسامئه شامل بۊنه: [[چاىجان]]، [[چاىخؤنسر]]، [[کؤلمحله]]، [[خۊشکلات]]، [[شمردمحله]]، [[سياکؤلرۊد]]، [[خياطمحله]]، [[باجيگور]]، [[مرسه]]، [[سجیدان]] ،[[جؤرمحله]] ،[[سياکش]]، [[خان-اله]]، [[پلتکلٚسر]]، [[سراگور]]، [[چاشتخؤرلات]]، [[تله-مئن]] ؤ [[جؤردشت]]

== سياکؤلرۊدˇ مردۊم ==
سياکؤلرۊدئن [[گيلک]] هيسن ؤ [[گيلکي]] گب زنن. گۊىش اۊشاني، گيلانˇ خۊرتاوي بندˇ بۊني منطقه'نˇ دسسه-بندي مئن جا گيره.

== دسهۊنر ==
[[چاشؤوؤجي]] که علاوه بر سياکؤلرۊد، [[قاسماباد]]ˇ دسهۊنر ني هیسه ایرأ تولید بونه.

چاشؤو چادری هیسه که گیلانˇ زنکه'ن اۊنه خۊ کمر دبسنن ؤ معمولا اۊنˇ زمینه سؤرخ رنگ هیسه. چاشؤوˇ جی شأنه روتختی يۊ بۊقچه وؤ زیزانداز ؤ پرده وؤ جلیقه وؤ رۊمیزی جا سر کارأگیتن.

== ورزش ؤ جشن ==
کۊشتی گیلٚمردی اي منطقه مئن خىلی سابقه دأره. هر سال تابستانˇ مئن [[نؤرۊزبل]]ˇ نزدیکي [[جؤردشت]]ˇ مئن ىته جشنواره برگزار بۊنه گه اي جشنواره مئن منطقه آدمان همه، وک وچه'ن، لک لاکؤن، پئرمأران همگی اوىندر سره هنن ؤ خۊ پهلوانانˇ کۊشتئه ىنن ؤ گایی گلف خؤره گیرن. جغرز کؤشتی، والیبال ؤ اسب دوانی مسابقات انی اي جشنواره مئن برگزار وکنه.

== مۊتن جیگه‌ٰن (توریستی) ==
*درىا : هۊ کاسپي دریا هیسه گه '''حسنواره''' مئن نئه. حسنواره رۊستا نیه! خالي ىته منطقه نامه که جیرأ مئن نئه وؤ کشوري تقسیماتˇ مئن دننه.
*دؤآب : ىته خۊجیر جل که لاتˇ مئن واقع بؤبه؛ رودخؤنه کناره' گۊنن لات. مردۊم اوىندر خۊ اؤقات فراقته گوذرانن ؤ جل گنن ؤ چاشت خؤرن.
*مئندامان : اعماق جنگله گۊنن مئندامان که سياکؤلرۊدˇ جنگلأنه در برگیره.
*جؤردشت

== جؤردشت ==
[[جؤردشت]] که اۊنˇ ساکنین، اکثرا یا سياکؤلرۊدˇ شي هیسن یا [[قاسمباد]] و ىا واجاگا رۊستا'نˇ شي ، [[سۊمامۊس]]ˇ بۊن دره-کئه نئه. جؤردشته به اشتباه جواهردشت شناسنن ؤ خالي بۊمئنˇ لفظˇ مئن جؤردشته شأنه ایشتؤوسن. گایي گلف هۊ بومئن ني خؤره جؤردشته جواهردشت دؤخؤنن.

ایندرˇ زیبایی قىمته دأ نشأنه. زئؤني آفتاب تره قورچاؤنه، اۊرأ سوماموس تره دؤخؤنه. [[گیلان]] تي پا بۊن نئه، [[کاسپي دريا]] ني. أبرانˇ سر راسه هیسأی. هوا تأرمی بىته، گۊسۊندان چرسه درن، زنگۊله صدا هوا مئن فیویته، سرسبزي واشجارانˇ مئن دشتکته، رسلا بؤگؤم خۊجیری مئنأکته.

این هۊ گۊماؤبؤ بهشتی هیسه گه ایسه پیدا وابه.

==رۊخؤنهٰ‌ن==
ىته رۊدخؤنه اي دهستانˇ جي گوذره که اۊنˇ آبˇ جي بیجارانˇ آبىاري ره استفاده بۊنه. اي رۊدخؤنه' خۊشکرۊد دؤخؤنن.

خۊشکرۊد ىته خۊجیر جا هیسه ماهئنˇ تخم ریزي ره. دئسال اي رۊدخؤنه مئن ماهي دؤبؤ چندچي؛ مردۊم اني اۊنˇ مئن جار زأن ؤ ماهي گیتن.

چاىجان ؤ قاسمابادˇ خۊرخؤسی رۊستا'نˇ بیجارآب هي رۊدخؤنه جي تأمین بۊنه.



اي دهستانˇ جي خىلي رأحت شأنه قلعه بندٚبۊن ؤ سۊمامۊسه رسئن که البته اي دهستانˇ مئن ننأن ولی اۊىجه رسئنˇ ره حتما خأن اي دهستانˇ جی رددابي، ايمه چي، هنده را نئه ولي اي را دئباخئ را'نˇ جي خۊجیرتره.


[[رده:گیلانˇ روستاٰن]]
[[رده:حىاتي وانويسؤن]]

==سربس==
