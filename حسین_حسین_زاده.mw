حسین حسین زاده 1534 شناس به «گیلک» اشکلک رحیم آباد مین به دونیا بومه.بد اینکه خو دیپلم هیته ، کارشناسی ادبیات دانشکده ازاد نوشهر مین ادامه تحصیل بده.هسه(الون) رحیم آباد مین زیندگی کونه.دوته قالب کلاسیک و نو ،گیلکی و فارسی شعر گونه.

بشه اما تی غم می ور بمونِس            تی رنـگ و بـو مـی دور ور بـمونــس

نیگا بُکون تی پشت پا بخـوردهَ             تی جایی پا می سینه سر بمونس

 

 

قدم چنـدی زنــی او کُل کُلانــه         ورق چنـدی زنـی تی دفتـرانه

تی مو چندی زنی سر و اوسر         هَرِن باد تی مو ، او زنه شانه

 

 

خیلی وقته می دُرِن پر آتیــشه               یه چیزی می دل مِن شُوله کشــه

کی دونه می دل مِن چی گذره              می لب و لوچه هچی خوشه بشه
