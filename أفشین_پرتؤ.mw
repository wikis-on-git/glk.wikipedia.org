[[پرونده:أفشين پرتؤ.png|بندانگشتی|چپ|أفشين پرتؤ]]
'''أفشين پرتؤ''' نيويشتنکس، تاريخپژۊه ؤ معلم، سال [[۱۵۲۳ گيلکي|۱۵۲۳]] (۱۳۲۸ هجري شمسي) مشهدˇ مئن ىکته [[گیلک|گيلک]] خانواده مئن دۊنىا بمأ ؤ دبستان ؤ دبيرستانه مشهد ؤ ترتب حىدريه ؤ تئرانˇ مئن طى بۊده ؤ سراخره وگرسه گيلان ؤ رشتˇ مئن، فرهنگيانˇ دبيرستانˇ جي هۊ أدبي ديپلؤمه هأىته. [[۱۵۴۶ گيلکي|۱۵۴۶]] (۱۳۵۱ هجري شمسي) شيرازˇ دانشگا جي تاريخˇ مئن ليسانس هأىته ؤ بۊشؤ آمۊزش پرورشˇ مئن ؤ خۊ معلمئه اينگيليسي ؤ تاريخ درس دأنˇ همرأ [[لنگرود|لنگرۊد]]ˇ مئن سرأىته. بازۊن سال [[۱۵۵۱ گيلکي|۱۵۵۱]] (۱۳۵۶ هجري شمسي) هنده وگرسه شيرازˇ دانشگا تا خۊ فؤقˇليسانسه تاريخˇ مئن هأگيره ؤ بازۊن هنده خۊ معلمئه سره بدأ. چن سالي لنگرۊد  ؤ [[سیاکل|سياکل]] (خۊ نتاجˇ محل) مدرسه'نˇ مئن درس بدأ ؤ بازۊن [[رشت]]ˇ دبيرستانؤنˇ معلم بۊبؤ؛ پرتؤ مدرسه'نˇ مئن تاريخ درس دأ. 

پرتؤ، معلمي همرأ، تاريخˇ مئن ني تحقيق گۊد ؤ تاريخي مقاله ؤ کتاب نيويشتن بۊبؤ اينˇ أصلˇ کار.<ref>[http://v6rg.com/?p=7129 مردم سلول‌های ساختاری تاریخ‌اند]؛ بگۊبشتؤ أفشين پرتؤˇ همرأ.</ref>  تا سراخره سال [[۱۵۷۸ گيلکي|۱۵۷۸]] (۱۳۸۳ هجري شمسي) مؤسکؤ مئن خۊ دؤکترا تاريخˇ مئن هأىته؛ اينˇ پاىاننامه بۊ: ''ايران ؤ رۊسيه اقتصادي ؤ تجاري ؤ اجتماعي ؤ سياسي رابطه'ن، نۊزدهؤمي قرنˇ مئن (روابط اقتصادی، تجاری، اجتماعی و سیاسی ایران و روسیه در قرن ۱۹)''.<ref>[http://v6rg.com/?p=7129 مردم سلول‌های ساختاری تاریخ‌اند]؛ بگۊبشتؤ أفشين پرتؤˇ همرأ. </ref>

بازنشست بۊبؤ پسي، خۊ کاره تاريخˇ جي نيويشتنˇ مئن ويشترأگۊده ؤ سال ۱۵۶۶ (۱۳۷۱ هجري شمسي) پسي گيلان ؤ اينˇ تاريخ بۊبؤ پرتؤˇ أصلي مؤضۊع اينˇ تحقيقؤن ؤ نيويشتنؤنˇمئن. <ref>[http://v6rg.com/?p=7129 مردم سلول‌های ساختاری تاریخ‌اند]؛ بگۊبشتؤ أفشين پرتؤˇ همرأ. </ref>

أفشين پرتؤ [[گیلان|گيلان]]ˇ تاريخˇ مئن پۊر تحقيق بۊده دأنه ؤ کتاب ؤ مقاله چاپ بۊده دأنه. اينˇ اصلˇ کتاب تاريخˇ مئن "گيلانˇ تاريخ" (فارسي: تاریخ گیلان) ايسه که ىکته جلدˇ مئن<ref>افشین پرتو. تاریخ گیلان؛ از آغاز تا برپایی جنبش مشروطه. نشر فرهنگ ایلیا. رشت:۱۳۸۸.</ref> گيلانˇ تاريخه أولˇ جي تا [[مشرۊطه انقلاب]] شرح دئنه ؤ ىکته ديگه جلدˇ مئن<ref>افشین پرتو. گیلان و خیزش جنگل؛ تاریخ گیلان در دوران احمد شاه قاجار. نشر فرهنگ ایلیا. رشت:۱۳۹۱.</ref> [[أحمد شا|أحمد شاىˇ قاجار]]ˇ زمت ؤ [[جنگلˇ نهضت|جنگلˇ جۊمبش]]ˇ جي بنويشته. 

اۊن هف ته تاريخي کتابه تصحيح ؤ گيجيکنيويسي بۊده: تاریخ خانی، [[علی بن شمس‌الدین لاهیجی]] شي، تاریخ گیلان، [[عبدالفتاح فومنی]] شي، تاریخ گیلان و دیلمستان، [[میر ظهیرالدین مرعشی]] شي، تاریخ رویان، [[مولانا اولیاء‌الله آملی]] شي، تاریخ طبرستان، [[ابن اسفندیار]]ˇ شي، تاریخ مازندران، [[ملا شیخ‌علی گیلانی]] شي ؤ جغرافیای گیلان، [[م.م. لاهیجانی]] شي.<ref>[http://v6rg.com/?p=7129 مردم سلول‌های ساختاری تاریخ‌اند]؛ بگۊبشتؤ أفشين پرتؤˇ همرأ. </ref>

أفشين پرتؤ أواخر سياکلˇ مئن زيندگي گۊد ؤ ۱۵۸۹ کۊرچˇ ما ۱۱، سکته'قلبي بۊده ؤ بمرده ؤ سياکلˇ نزديکي، [[بربرجان]]ˇ بؤقه وادي مئن گيلأبؤ.<ref>گیل‌نگاه. [http://gilnegah.ir/9635/%d8%a7%d9%81%d8%b4%db%8c%d9%86-%d9%be%d8%b1%d8%aa%d9%88-%d8%af%d8%b1%da%af%d8%b0%d8%b4%d8%aa/ افشین پرتو درگذشت.]</ref>

==کتابؤن==
#پاريسˇ نسق؛ هرات ؤ اينˇ ايرانˇ جي سيوا بؤنˇ غمين قصه.<ref>افشین پرتو. پیمان پاریس؛ داستان جدایی غم انگیز هرات از ایران.</ref>
#گيلانˇ تاريخ؛ أولˇ جي تا مشرۊطه جۊمبشˇ سرأىتن.<ref>افشین پرتو. تاریخ گیلان؛ از آغاز تا برپایی جنبش مشروطه. نشر فرهنگ ایلیا. رشت:۱۳۸۸.</ref>
#گيلان ؤ جنگلˇ جۊمبش؛ گيلانˇ تاريخ، أحمد شاىˇ قاجارˇ زمت.<ref>افشین پرتو. گیلان و خیزش جنگل؛ تاریخ گیلان در دوران احمد شاه قاجار. نشر فرهنگ ایلیا. رشت:۱۳۹۱.</ref>
#مشرۊطه ؤ گيلان؛ گيلانˇ تفاقؤنˇ تاريخ، مظفرالدين شاه ؤ مأمدلي شاىˇ قاجارˇ زمت.<ref>افشین پرتو. مشروطه و گیلان؛ تاریخ رویدادهای گیلان در دوران مظفرالدین شاه و محمدعلی شاه قاجار. نشر فرهنگ ایلیا. رشت:۱۳۹۴.</ref>
#أولي جهاني جنگ ؤ فارس؛ سؤئدˇ سرگؤرد گۊستاو نيلسترؤمˇ خاطره'ن (واگردان)<ref>گوستاو نيلستروم. جنگ جهانی اول و فارس؛ خاطرات سرگرد گوستاو نیلستروم سوئدی. ترجمهٔ افشین پرتو.</ref>


==بيريني خال==
*[http://v6rg.com/?p=7129 مردم سلول‌های ساختاری تاریخ‌اند]؛ بگۊبشتؤ أفشين پرتؤˇ همرأ. 


==سربس==
{{جيرنويس}}


[[رده:۱۵۲۳ دۊنىا بمأ آدمؤن]]
[[رده:۱۵۸۹ بمرده آدمؤن]]
[[رده:سياکلˇ نؤمي آدمؤن]]
[[رده:مردۊم ؤ زيندگيئن]]
