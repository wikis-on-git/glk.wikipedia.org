 عنبران محله روستا در 6 کیلومتری غرب [[آستارا]] ایته از قدیمی ترین روستاهان [[ویرمونی]] دهستان به حیساب آیه . ا روستا 262 خانوار 1433 نفر جمعیت داره که ویشتر از 85 درصد اوشان [[با سواد]] ایسیدی .عنبران که دارای دهیاری و [[شورای اسلامی]] ایسه از ایمکاناتی مانند [[برق]]، [[گاز]]، [[تیلیفون]] و [[آب لوله کشی]] ببوسته بر خوردار ایسه .هتویی ا روستا دارای [[مدرسه]]، [[مسجید]]، [[خانیه بهداشت]]، [[نانوایی]]، [[دامداری]]، [[پرورش ماهی]] استخر ، [[برنجکوبی]] کارخانه  و گلخانان متعددی ایسه.

عنبران که در کوهپایان سرسبز و زیبای [[تالش]]  کوهان بنا ببوسته دارای ایته قدیمی [[قبرستان]] ایسه که قدمت [[باستانی]] داره.

منطقیه گردشگری خانهان [[آسیاب]] با ترکیبی از روخانه و [[جنگل]] و [[کوه]] مناظر با 5 کیلومتر جاده [[آسفالت]] ببوسته ازا روستا میئن گوذره.

عنبران دارای مردومانی سخت کوش، کاری و زرنگ ایسه . و قبل از ان  مرکز صنعت [[سوفالگری]] و ساخت ظرفانه سوفالی شهرستان بو و تا چند سال پیش آستارا مردوم از گلدانان سوفالی ای روستا که به اون منقل گوتیدی در خوشانه خانه ایوان و حیاط ایستفاده گودیدی و از ای جور ظرف به ایسمه [[چولمک]] برای تهیه [[ماهی]] و [[پلا]] در مطبخان میئن ایستفاده گودیدی.
[[لهجیه تالشی]] عنبران محله ایته از قطبان اصلی ا لهجه در منطقه بو و اصیل ترین غذاهان، سنتان، و حتی [[تالشی لباسان]] در ا روستا پیدا به. 



[[رده:جوغرافی]]
