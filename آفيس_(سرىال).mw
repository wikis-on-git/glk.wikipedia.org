[[فاىل:The Office US logo.svg|left|thumb]]
'''آفيس''' یا '''ايداره''' ([[اينگيليسي زوؤن|اينگيليسي]] مئن: The Office) ايته سرىال ؤ تلويزيؤني مجمۊعه کؤمدي ژانر ٚ مئن ايسه ؤ اۊن ٚ داستان ايته کاغذچأکۊني شرکت ٚ کارمندان ٚ رۊجانه کاران ٚ باره ايسه ؤ اۊشان ٚ شرکت ٚ نام ''داندر ميفلين'' کي پنسيوانيا اسکرانتؤن ٚ شأر ٚ دۊرۊن نهأ. أ سرىال ان‌بي‌سي شبکه جه، ۲۴ مارچ ۲۰۰۵ تا ۱۶ می ۲۰۱۳ ۹ ته فصل ؤ ۲۰۱ قسمت ٚ أمرأ پخش-أ بؤسته. ۲۰۰۱ تا ۲۰۰۳ سالان ٚ مئن بي‌بي‌سي اۊن ٚ بريتانيايي نؤسخه-یأ چأکۊده بۊ کي أ آمريکايي نؤسخه-یأ هۊن ٚ سر چأکۊدده. استيو کرل، رین ويلسؤن، جان کرازينسکي، جينا فيشر ؤ بي جى نؤواک جه أ سرىال ٚ أصلي بازيگران ايسد ؤ اۊن ٚ فرعي بازيگران ٚ جه ني شأ اد هلمز، اىمي راىان، ميندي کالينگ، کرىگ رابينسؤن، جىمز اسپىدر، الي کمپر و کاترين تىت-أ نام بؤردن.

أ سرىال مؤنتقدان ٚ مثبت نظر ٚ أمرأ مؤواجه بۊبؤسته ؤ چن ته جائزه ني بؤبؤرده؛ ۲۰۰۶ سال ٚ مئن پي‌بادي جائزه، دۊته جائزه فئلم ٚ بازيگران ٚ أنجؤمن ٚ جه، ايتفه گؤلدن گلؤب ٚ جائزه استيو کرل ٚ بازيگري وأسي ؤ چارته امي پۊر دئنکس ٚ جائزه-یأ بؤبؤرده. أ سرىال ٚ آخري قسمت کي ۱۶ می ۲۰۱۳ مئن پخش-أ بؤسته، ۵٫۶۹ ميليۊن دئنکس ٚ أمرأ پۊر مؤفق بۊ. ۲۰۱۶ سال ٚ مئن رؤلينگ استؤن ٚ مجله آفيس ٚ سرىال-أ ۱۰۰ ته برتر ٚ تلويزيؤني مجمۊعه ليست ٚ مئن بنأ.

==سربس==
