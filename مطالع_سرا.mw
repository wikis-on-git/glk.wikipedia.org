مُطالع سَرا :

مطالع سرا از محله های روستای لمیر و در سمت جنوب روستا واقع و منطقه ای جلگه ای است . از شمال به سفیدسنگان ، از جنوب به روستای پلاسی،از شرق به انوی محله و ازغرب با چاله بیجار همجوار است.  دارای مدرسه ، مسجد ، خانه بهداشت و... است.

بیشترین محصول برنج و مرکبات لمیر در این ناحیه حاصل می شود.

 نام روستا آنطور که ریش سفیدان نقل می کنند برگرفته از نام درختی است (مُطال) که در شکل ظاهری بسیار شبیح به درخت گردواست اما میوه ای از آن حاصل نمی شود و فقط از برگ ها و شاخه ها و تنه ی آن استفاده می گردد.  این درخت به وفور در حواشی رودخانه لمیر و بالاخص در این محله یافت می شود.

باور دیگری در خصوص نام این محله وجود دارد و آن اینکه اقوامی از دیرباز از مناطق غربی لمیر (استان اردبیل) کوچ کرده وساکن این نواحی بوده وهستند که موهای سرشان طلایی رنگ (قزلباش های معروف) است و از اینرو نام فارسی این مردمان مو طلا و به مرور زمان به موطالا و محل زندگی اشان به مطالع سرا تغییر یافته است.

منبع : WWW.LEMiR.iR
