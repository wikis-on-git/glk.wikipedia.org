[[پرونده:Shaheed minar Roehl.jpg|بندانگشتی|[[شهيد منار]] (شهيدˇ مقبره)؛ [[داکا پزشکي دانشگا ؤ بيمارستان]]، [[بنگلادش]]ˇ مئن. اۊشؤنˇ ىاد ئبه کي ۱۹۵۲ فئوريه ۲۱، [[بنگالي زوانˇ جۊمبش]] ئبه تظاهۊرات بۊدن ؤ بکۊشته بۊبؤن. ]]
[[ىۊنسکؤ]] فئوريه ۲۱ نؤمه بنأ مأري زوانˇ جهاني رۊز.<ref>[http://www.webcitation.org/6Ci5CiZxo International Mother Language Day - 21 February]. United Nations.</ref> سال ۱۹۹۹ ميلادي، ىۊنسکؤ عؤمۊمي کؤنفرانسˇ مئن، زواني ؤ فرهنگي جنجۊرگي وأسي اي رۊزه پيش بنئن. [[سازمانˇ ملل]]ˇ عۊمۊمي گردˇکله ني اي مأسمکˇ أهميت ئبه، سال ۲۰۰۸ ميلادئه دۊخؤنده زوانؤنˇ جهاني سال. 

اي رۊزه اينˇ وأسي دؤجئن چۊن سال ۱۹۵۲ ميلادي، [[داکا]] مئن کي ألؤن [[بنگلادش]] ايسه ؤ اۊ زمت شرقي [[پاکستان]] بۊ  چن ته دانشگا دانشجؤن حقسأى بۊدن کي [[بنگالي]] زوانه پاکستانˇ مئن، [[اؤردۊ]] زوانˇ ورجه چاکۊنن دومي رسمي زوان، پاکستانˇ شي ؤ هين وأسي بي خۊشۊنت تظاهؤرات بۊدن. اين پسي پؤليس اۊشؤنˇ طرف فۊداشته ؤ چن نفره بۊکۊشته. وختي بنگلادش، پاکستانأ جي سيوا بۊبؤ، سال ۱۹۹۹ ميلادي نؤوامبر ۱۷، [[سازمانˇ ملل|سازمانˇ مللأ]] جي بخأسته کي ىک رۊزه بنئن مأري زوان ئبه ؤ [[ىۊنسکؤ]] ني فئوريه بيسˇ ىکه '''مأري زوانˇ جهاني رۊز''' دۊخؤنده.

==سربس==

[[category:جهاني رۊزؤن]]
[[category:سازمانˇ مللˇ رۊزؤن]]
[[category:زوانؤن]]
[[category:مأري زوان]]
