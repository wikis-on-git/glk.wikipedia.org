ماری زوانˇ جهانی روز، گیلکانˇره روزˇ موهمی به حساب آیه. أ روزˇمیان گیلکان اینترنتˇمیان گیلکی نویسی کونیدی، خوشانه گیلکی ضبطه بسته صدایانˇ تاوادهیدی اینترنتˇدورون، همدیگرˇمره گیلکی چت کونیدی، همدیگرˇ ره گیلکی اس ام اس اوسی کونیدی او أ جور کاران.

جه وختی کی گیله ویکی خو کارأ سرا گیفته، گیلکی اینترنتˇجه خیلی محبوبه بسته، اون کسانی کی گیلکی اوشانه ماری زوانه، مودام آییدی گیلکی ویکی یأ سر زنیدی تا خوشانه کلمات او عباراتأ واموج بوکونیدی. اوشانی ام کی گیلکی نتانید گب بزنیدی ولی گیلکی مره آشنایی دره دی، آییدی گیلکی مره ویشتر آشنایی بیافیدی.

ماری زوانˇجهانی روزˇره ، گیله ویکی بازار هطو یکشنبه بازارˇ مانستان داغه. أ روزˇ ره، گیله ویکی مقالئان، سالˇقبلˇ مره موقایسه بوکونیم 1000 تا ویشتره به. هسا، گیله ویکی دونیا میان 100 تا زوانˇاولˇجه جا دره.
