{{ناقص}}

[[پرونده:azimi.jpg|left|thumb|ناصر عظیمی]]

ناصر عظیمی دوبخشری سال 1333  در یک خانواده کشاورز در روستای [[دوبخشر]] [[شفت]] به دنیا آمد که آن زمان جزو شهرستان فومن بود.پدرش با سواد بود، سواد آکادمیک نداشت اما روشن اندیش بودولی مادرش سواد نداشت.دوره ابتدایی را در [[دبستان فروغی]] دوبخشر به پایان برد. سپس برای دوره ی دبیرستان به شهر فومن رفت و در آن شهر دوره دبیرستان را در دبیرستان [[امیرکبیر]] فومن طی کرد.خودش می گوید که در دوره شش ساله ی دبیرستان که در این شهر ساکن بوده از بهترین خاطرات دوران زندگی اش بوده است. او سپس به سربازی رفت و پس از سربازی در سال 1355 به معلمی پذیرفته شدو در روستای [[بداب]] شفت به معلمی مشغول شد. در سال 1358 در رشته ی جغرافیای طبیعی دانشگاه تربیت معلم تهران خوارزمی امروز قبول شد و از این سال به تهران انتقال یافت که تا امروز در این شهر ساکن است. 
او با توجه به وقفه ای که در دانشگاه در اثر انقلاب فرهنگی به وجود آمد در سال 1364 لیسانس خود را دریافت کرد. سپس بلافاصله در دانشگاه تهران در رشته جغرافیای انسانی با گرایش شهر پذیرفته شد.دوره دکترایش را در دانشگاه شهید بهشتی ملی سابق در رشته جغرافیای انسانی با گرایش شهر گذراند. عنوان تزش تحولات تاریخی شبکه ی شهری گیلان بود. تز دکترایش با الهام از یکی از ایده های جغرافیدان و شهرشناس معروف جهان دیوید هاروی انتخاب شد. عبارت تزش این بود: تغییر گردش و تمرکز جغرافیایی مازاد اقتصادی، تعیین کننده ی تحول ساختار و سلسله مراتب نظام و شبکه ی شهری تاریخی گیلان است. 

عظیمی از سال 1366 در مرکز مطالعات و تحقیقات شهرسازی و معماری ایران که در آن زمان وابسته به وزارت مسکن و شهرسازی بود مشغول به کار شد که تا امروز 1396 نیز در همین مزکر به عنوان کارشناس ارشد مشغول به کار است. تخصص اصلی او در رشته ی برنامه ریزی منطقه ای و آمایش سرزمین یا برنامه ریزی فضایی است. او در این مرکز و خارج انز آن مدیریت طرح های مختلفی را به عهده داشته است. او یک دوره آموزشی در خصوص منابع سرزمین و مدیریت آن در نواحی خشک برای توسعه ی پایدار را در کشور هند گذرانده است. باعنوان زیر:
    For sustainability in Arid Regions,JODHPUR,INDIA,1993 Resources and their Management 


از عظیمی علاوه بر مقالات عملی متعدد در حوزه های اجتماعی، تاریخ و جغرافیای انسانی، کتاب هایی نیز در حوزه های مختلف اجتماعی، تاریخ و آموزشی در طول دوره ی پژوهشی انتشار یافته است که به ترتیب تاریخ انتشار عبارتند از: 
1.	پویش شهرنشینی و مبانی نظام شهر ها ، نشر نیکا 1381
2.	تاریخ تحولات اجتماعی و اقتصادی گیلان، نگاهی نو، نشر گیلکان 1381
3.	روش شناسی شبکه سکونتگاه ها در طرح های کالبدی منطقه ای، مرکز مطالعات و تحقیقات شهرسازی و معماری ایران 1382
4.	برنامه ریزی منطقه ای، شهر و انباشت سرمایه، نشر نیکا 1384
5.	جغرافیای طبیعی گیلان (پروژه گیلان شناسی)، نشر فرهنگ ایلیا 1385
6.	جغرافیای انسانی و اقتصادی گیلان(پروژه گیلان شناسی)، نشر فرهنگ ایلیا 1387
7.	جغرافیای سیاسی جنبش و انقلاب جنگل، نشر نیکا 1388
8.	توان ها و محدودیت های طبیعی در برنامه ریزی منطقه ای ، نشر ژرف 1390
9.	نظریه نظام آسیایی و یک مطالعه موردی در ایران گیلان، نشر ژرف 1391
10.	کشت برنج در گیلان (پروژه گیلان شناسی)، نشر فرهنگ ایلیا 1392
11.	کاربری زمین در برنامه ریزی منطقه ای، نشر ژرف، 1393
12.	روایتی نو از جنبش و انقلاب جنگل، نشر ژرف 1394
13.	تاریخ گیلان از آغاز تا پایان حکومت های خان سالار(ج1)، نشر فرهنگ ایلیا، 1394
14.	تاریخ گیلان از ورود شاه عباس اول تا پایان انقلاب جنگل(ج2)، نشر فرهنگ ایلیا، 1396

علاوه بر کتاب های فوق، او در سال 1373 کتاب درسی جغرافیای ایران برای سال دوم دبیرستان را نوشت که تا سال 1378 در سراسر ایران تدریس شد.
او هم اکنون در دانشگاه آزاد اسلامی قزوین در گروه شهرسازی و در دانشگاه آزاد اسلامی تهران مرکز در گروه شهرسازی تدریس می کند. درس های تخصصی او در این دانشگاه ها عبارتند از:
-	تجربیات برنامه ریزی ملی و منطقه ای در ایران 
-	روش های برنامه ریزی منطقه ای 
-	کاربری زمین در برنامه ریزی منطقه ای 
-	کارگاه منطقه ای در برنامه ریزی منطقه ای 



==بیرون پیوندان==

[http://www.artguilan.ir/Default.aspx?page=4585 اوستان گیلان حوزیه هونری]



{{گیلان نویسندان}}
[[رده : ادب]]
[[رده:هونر]]
[[رده:مردوم]]
