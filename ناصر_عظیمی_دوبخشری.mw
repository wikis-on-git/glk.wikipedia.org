{{ناقص}}

[[پرونده:azimi.jpg|left|thumb|ناصر عظیمی]]

ناصر عظیمی دوبخشری
ناصر عظیمی دوبخشری  در سال 1333 در یک خانواده ی  کشاورز در روستای دوبخشر شفت به دنیا آمد که آن زمان از نظر تقسیمات کشوری جزو  شهرستان فومن بود. پدرش با سواد بود ولیسواد آکادامیک نداشت اما روشن اندیش بودامامادرش سواد نداشت.  دوره ی ابتدایی را در دبستان « فروغی» روستای دوبخشر به پایان برد. سپس برای دوره ی دبیرستان به شهر فومن  رفت و در آن شهر دوره ی دبیرستان را در دبیرستان « امیرکبیر» فومن طی کرد.  خودش می گوید که در دوره ی شش ساله ی دبیرستان که در این شهر ساکن بوده از بهترین خاطرات دوران زندگی اش بوده است. او سپس به سربازی رفت و پس از سربازی  در سال 1355 به معلمی پذیرفته شد و در روستای « بداب» شفت به معلمی مشغول شد.اما در سال 1358 در رشته ی جغرافیای طبیعی دانشگاه تربیت معلم تهران( خوارزمی امروز) قبول شد و از این سال به تهران انتقال یافت که تا امروز در این شهر ساکن است.
او با توجه به وقفه ای که در دانشگاه در اثر انقلاب فرهنگی به وجود آمد در سال 1364 لیسانس خود را دریافت کرد. سپس بلافاصله در دانشگاه تهران در رشته ی جغرافیای انسانی با گرایش شهر پذیرفته شد . دوره ی دکترایش را در انشگاه شهید بهشنی( ملی سابق) در رشته ی جغرافیای انسانی با گرایش شهر گذراند. عنوان «تز» ش «تحولات تاریخی شبکه ی شهری گیلان» بود. تز دکترایش با الهام از یکی از ایده های جغرافیدان و شهرشناس معروف جهان «دیوید هاروی» انتخاب شد. عبارت تزش این بود:« تغییر گردش و تمرکز جغرافیایی مازاد اقتصادی، تعیین کننده ی تحول ِ ساختار و سلسله مراتبِ نظام و شبکه ی شهری تاریخی گیلان است». 
عظیمی از سال 1366 در مرکز مطالعات و تحقیقات شهرسازی ومعماری ایران که آن زمان وابسته به وزارت مسکن وشهرسازی بود مشغول به کار شد که تا امروز(1396) نیز در همین مرکز به عنوان کارشناس ارشد مشغول به کار است. تخصص اصلی او در رشته ی برنامه ریزی منطقه ای و آمایش سرزمین یا برنامه ریزی فضایی است. او در این مرکز و خارج از آن مدیریت طرح های مختلفی را به عهده داشته است. او یک دوره ی آموزشی در خصوص منابع سرزمین  و مدیریت آن در نواحی خشک برای توسعه ی پایدار را در کشور هند گذرانده است. با عنوان زیر :
- Land  Resources  and  their  Management  for Sustainability in Arid Regions,JODHPUR,INDIA,1993
از عظیمی علاوه بر مقالات علمی متعدد در حوزه های اجتماعی ، تاریخ و جغرافیای انسانی، کتاب هایی نیز در حو.زه های مختلف اجتماعی، تاریخ و آموزشی در طول دوره ی پژوهشی انتشار یافته است که به ترتیب تاریخ انتشارعبارتند از:
1.	پویش شهرنشینی و میانی نظام شهرها، نشرنیکا1381
2.	تاریخ تحولات اجتماعی واقتصادی گیلان، نگاهی نو، نشر گیلکان1381
3.	روش شناسی شبکۀ سکونتگاه ها در طرح های کالبدی منطقه ای ، مرکز مطالعات و تحقیقات شهرسازی ومعماری ایران 1382
4.	برنامه ریزی منطقه ای ، شهر و انباشت سرمایه، نشر نیکا، 1384
5.	جغرافیای طبیعی گیلان( پروژه ی گیلانشناسی)، نشر فرهنگ ایلیا1385
6.	جغرافیای انسانی واقتصادی گیلان(پروژه ی گیلانشناسی)، نشر فرهنگ ایلیا1387
7.	جغرافیای سیاسی جنبش و انقلاب جنگل، نشر نیکا1388
8.	توان های و محدودیت های طبیعی در برنامه ریزی منطقه ای ، نشر ژرف1390
9.	نظریه ی نظام آسیایی و یک مطالعه ی موردی در ایران[گیلان]، نشر ژرف 1391
10.	کشت برنج در گیلان(پروژه ی گیلانشناسی)، نشر فرهنگ ایلیا1392
11.	کاربری زمین در برنامه ریزی منطقه ای ، نشر ژرف1393
12.	روایتی نو از جنبش و انقلاب جنگل، نشر ژرف 1394
13.	تاریخ گیلان از آغاز تا پایان حکومت های خان سالار(ج1)، نشر فرهنگ ایلیا1394
14.	تاریخ گیلان از ورود شاه عباس اول تا پایان انقلاب جنگل( ج2)، نشر فرهنگ ایلیا 1396
علاوه بر کتاب های فوق، او در سال 1373 کتاب درسی « جغرافیای ایران» برای سال دوم دبیرستان را نوشت که تا سال 1378 در سراسر ایران تدریس می شد.
او هم اکنون در دانشگاه آزاد اسلامی قزوین در گروه شهرسازی و در دانشگاه آزاد اسلامی تهران مرکز در گروه شهرسازی تدریس می کند. درس های تخصی او در این دانشگاه ها عبارتند از:
-	تجربیات برنامه ریزی ملی ومنطقه ای درایران
-	روش های برنامه ریزی منطقه ای  
-	کاربری زمین در برنامه ریزی منطقه ای 
-	کارگاه منطقه ای در برنامه ریزی منطقه ای(1 و 2) 




{{گیلان نویسندان}}
[[رده : ادب]]
[[رده:هونر]]
[[رده:مردوم]]
