مرداۊيچ [[زياری‌ئن|زيارئن]]ˇ سلسله ره بؤنياد گؤذار سده چهارم هجريˇ مئن هيسه.ۊي زيارئنˇ سلسه ره بؤنياد بنأ و أ سلسله از ۳۱۶ تا ۴۳۵(هجري) بر بخشاني از [[ايران]] از جۊمله:[[گؤرگان]]،قۊمس،تبرستان،[[ديلمان|ديليمان]]،[[گيلان]]،[[قزوينˇ اۊستان|قزوين]]،[[ري]]،[[استان اصفهان|اصفهان]] ۊ [[خوزستان|خۊزستان]] فرمان برأنئن.مرداۊچ هروسندان بن تیردادˇ خاخۊرزا و از گيلانˇ اشرافان بؤ که أنه تبارنؤمه [[ساسانئن]]ˇ رأسنه.اۊ ابتيدا خو دأئي امرأ [[علویان|علويان]] تبرستانˇ بپيوست و خۊ قوي هيکل بؤنه خاطر کم کم علوئن ۊ سامانئنˇ مئن مشهورابؤ.

به دليل أن که حسن بن قاسم (علوئنˇ حاکم) مرداۊيچˇ دأئي و چنته تن ديلمي ره بۊکۊشت،چنته از بۊزۊرگان ديملي از جۊمله:اسفار بن شیرویه ۊ مرداۊيچ شۊرش بؤدن.اسفار أ شۊرشˇ بدست بيته ۊ مرداۊيچم علوئنˇ حاکمˇ بۊکۊشت.پس از أ مسله مرداۊيچ مؤدتي اسفارˇ خيدمت هيسأبؤ ۊ اونه خيدمت گود و اسفارˇ سردار بؤ.

اسفارˇ فتۊحات روند مؤثبتي دأشت ۊ روز به روز أنه قۊدرت ويشتر بوستنأبؤ.اسفار خۊ قلمرو ره پيله تر چاگود ۊ عباسئن ۊ سامانئن برأبر به پيروزي بأرسه ولي برأي أن که اسفار خشمگين ۊ تؤند خۊ بؤ سرداران أنه دس عصباني بؤبۊستن ۊ مرداۊيچ اسفارˇ بۊکۊشت.پس از أن که اسفار کۊشته بؤبۊسته أنه قلمرو مرداويچˇ دس دأکت.مرداۊيچ همچنين همدان ۊ اصفهان ۊ خۊزستانˇ بگيت ۊ خۊ قلمرو ره پيله تر چاگۊد ۊ به أن ترتيب زيارئنˇ سلسله ره بنا بنأ.

مرداۊيچ اول اولان اعلام بۊگود که [[عباسئن]]ˇ أجي ايطاعت کۊنه ولي کم کم خۊ سرˇ سر ساساني تاج بنأ و خأس هأنده ساسانئنˇ احيا بؤنه ۊ عباسي خليفه ره نؤمه وانيويشت که خأنه [[بغداد]]ˇ بيره ۊ هأنده ساسانئنˇ تشکيل هأده ۊ [[تیسپۊن]]ˇ سر بنيشه.عباسئن أ نؤمه ره که وأخوندن بترسئن.مرداۊيچ تؤرکان ۊ عربانˇ بد دأشت ۊ همين باعث بؤبۊست که حمامˇ مئن ۊختي که تنها بؤ خۊ تؤرکˇ غلامانˇ دس کۊشته بؤبؤ ۊ عباسئن نفسي راحتي هأکشن.پس از مرداۊيچ أنه برأر يني [[وشمگير]] زيازئنˇ تختˇ سر بنيشت.

== عکسان ==
[[فاىل:Ziyardi Dynasty 928 - 1043 (AD).PNG|راست|بندانگشتی|مرداۊيچˇ قلمرۊ.نواحي کم‌رنگ پس از نبردهای همدان، اصفهان و خوزستان فتح بؤبؤن.]]









== وابسته جستاران ==

* [[زياری‌ئن]]
* [[وشمگير]]

== سربس ==

* الهی، حسین (۱۳۷۹). مردآویچ زیاری (از خاک برخاستگان). 

* کيتابˇ ايرانˇ تاريخ از حسن پيرنيا.

* مهرآبادی، میترا (۱۳۸۱). سرگذشت علویان طبرستان و آل‌زیار.

* مفرد، محمدعلی (۱۳۸۶). ظهور و سقوط آل‌زیار.

[[Category:تارئخ]]
[[رده:حىاتي وانويسؤن]]
