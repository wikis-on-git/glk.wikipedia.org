مرداويج، زيارˇ پسر، کردانشاهˇ گيلي پسرزئه کي [[ديلمؤن]]ˇ شي ايسه ؤ اۊ زمت کي [[سامانئن]] [[خۊراسؤن]]ˇ مئن ايسأبۊن، [[آل زیار|زيارئن]]ˇ دؤلته بنابوده.

مرداويج اول قراتکينˇ همره ايجانا بۊ کي سامانئنˇ غؤلام بۊ ؤ [[نیشابور|نىشابۊر]]ˇ حۊکۊمته دأشت. بازۊن اسفار بن شيرويهٰ نابۊدأگوده (۳۱۶ هجري قمري) ؤ کم-کمى بۊتؤنسه خۊ ديلمؤني ىارؤنه ورأىته ؤ تبرستان، [[قم|قؤم]]، [[کرج]]، [[ابهر|أبهأر]]، [[زنجان]]، [[همدان]]، [[اصفهان]] تا [[حلوان|حلوانه]] بگيره.<ref>حقیقت، عبدالرفیع، (1354). تاریخ نهضتهای ملی ایران (مجموعه تاریخ و فرهنگ ایران) تهران: انتشارات بنیاد نیکوکاری نوریانی. ص۱۱۶و۱۱۷.</ref><ref>سرتیپ‌پور، جهانگیر، (1370). نامها و نامداران گيلان، چاپ اول رشت، انتشارات گيلكان. ص۵۴۹و۵۵۰.</ref>

وختي لشکرکشي کأدبۊ همدأنه، وختي بۊشتؤسه کي همدانˇ مردۊم اينˇ خاخۊرزئه ابى اکراديسه بۊکۊشتن، ايشؤنˇ جي وحشتناکˇ انتقام بىته.<ref>مسعودی، ابوالحسن، (1367). مروج الذهب و معادن الجوهر، ترجمه ابوالقاسم پاینده، تهران: ترجمه و نشر کتاب. ص۷۴۷ تا ۷۴۹.</ref>

مرداويج دئباري دابؤن خۊش دأشت ؤ خأس اۊشؤنه زينده واکۊنه. فرمان بدأبۊ أنۊشيروانˇ جۊر،اين‌ئبه زر جي تأخت ؤ تاج چاکۊنن.<ref>مسعودی، ابوالحسن، (1367). مروج الذهب و معادن الجوهر، ترجمه ابوالقاسم پاینده، تهران: ترجمه و نشر کتاب. ص۷۵۰.</ref> 

[[زياری‌ئن]]، 316 تا 470 هجری (928 تا 1077 ميلادی) [[گرگان]] و [[قومس]] و [[تبرستان]] و [[ديلم]] و [[گيلان]] و [[قزوين]] و [[ری]] و [[اصفهان]] و [[خوزستان]] مئن حوکومت کودن.<br><br>اين ِ تبار پئر طرفی فارسنه به [[گيلان]] ِ شاهان و مأر طرفی، [[رويان]] ِ [[اسپهبدان]]ه فارسنه. [[وردان‌شاه]]، مرداويجِ جد، گيلکؤن ِ مئن قوردت داشت. <br><br>مرداويج تلاش کا دبو کی تا جيگايی کی تؤنه، خودشه [[عباسی خليفه‌ئن]] نوفوذ جی بيرين بأری. مردوايج، [[عباسی‌ئن]] ِ ره يه‌ته پيله تهديد بو. اون ِ فوتوحات، تا [[اهواز]] نی بوشو بو و خاستی کی [[بغداد]] طرف بشی و خليفهٰ شکست بدی. تا او زمات، هيچ حاکمی نيارست کی [[خليفه]] امره بجنگی و همه‌ته محلی شاهؤن، خليفه جی تاييد هگيتن. امّا مرداويج، خليفه امره کنار نومأ و سرآخر، گرمابه مئن، چن‌ته [[تورکی]] غولام، مرداويجه بکوشتن.

مرداويج ِ موردن ِ پسی، [[گيل]] و [[ديلم]] مردوم، مرداويج ِ برار [[وشمگير]]ه دوجين بئودن پادشاهی ره. وشمگير خو برار ِ اقتداره نداشت و جنگی کی [[ديلمان]] ِ [[آل بويه]] امره بئوده بو، [[اصفهان]] و [[ری]]، [[زياری‌ئن]] دس جی بيرين بومأ و دکته [[آل بويه]] دس. 
[[وشمگير]]، شکار مئن، اسب جی بکته جير و بمورده.

==سربس==
{{جيرنويس}}
[[Category:تارئخ]]
