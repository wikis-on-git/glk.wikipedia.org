'''مرداۊيج''' [[زياری‌ئن|زيارئن]]ˇ سلسله ره بؤنياد گؤذار سده چهارم هجريˇ مئن هيسه.ۊي زيارئنˇ سلسه ره بؤنياد بنأ و أ سلسله ۳۱۶ جي تا ۴۳۵(هجري) بر بخشاني از [[ايران]] از جۊمله:[[گؤرگان]]،قۊمس،تبرستان،[[ديلمان|ديليمان]]،[[گيلان]]،[[قزوينˇ اۊستان|قزوين]]،[[ري]]،[[استان اصفهان|اصفهان]] ۊ [[خوزستان|خۊزستان]] فرمان برأنئن.مرداۊيج هروسندان بن تیردادˇ خاخۊرزا ؤ گيلانˇ اشرافانˇ جي بؤ کي أنه تبارنؤمه [[ساسانئن]]ˇ رأسنه.اۊ ابتيدا خۊ دأئي أمرأ [[علویان|علويان]] تبرستانˇ بپيوست و خۊ قوي هيکل بؤنه وأسي کم کم علوئن ۊ سامانئنˇ مئن مشهورابؤ.

به دليل أن کي حسن بن قاسم (علوئنˇ حاکم) مرداۊيجˇ دأئي ؤ چنته تن ديلمي ره بۊکۊشت،چنته از بۊزۊرگان ديملي از جۊمله:اسفار بن شیرویه ۊ مرداۊيج شۊرش بؤدأن.اسفار أ شۊرشˇ بدس بيته ۊ مرداۊيجم علوئنˇ حاکمˇ بۊکۊشت.أ مسله پسي مرداۊيج،مؤدتي اسفارˇ خيدمت هيسأبؤ ۊ اۊنه خيدمت گود ؤ اسفارˇ سردار بؤ.

اسفارˇ فتۊحات روند مؤثبتي دأشت ۊ روز به روز أنه قۊدرت ويشتر بوستˇ نأبؤ.اسفار خۊ قلمرو ره پيله تر چاگود ۊ عباسئن ۊ سامانئن برأبر به پيروزي بأرسه ولي برأي أن کي اسفار خشمگين ۊ تؤندˇ خۊ بؤ سرداران أنه دس جي عصباني بؤبۊستن ؤ مرداۊيچ اسفارˇ بۊکۊشت.پس از أن کي اسفار کۊشته بؤبۊسته أنه قلمرو مرداويجˇ دس دأکت.مرداۊيچ همچنين همدان ۊ اصفهان ۊ خۊزستانˇ بگيت ۊ خۊ قلمرو ره پيله تر چاگۊد ۊ به أن ترتيب زيارئنˇ سلسله ره بنا بنأ.

مرداۊيچ اول اولان اعلام بۊگود کي [[عباسئن]]ˇ أجي ايطاعت کۊنه ولي کم کم خۊ کلهˇ سر ساساني تاج بنأ و خأس هأنده ساسانئنˇ احيا بؤنه ۊ عباسي خليفه ره نؤمه وانيويشت که خأنه [[بغداد]]ˇ بيره ۊ هأنده ساسانئنˇ تشکيل هأده ۊ [[تیسپۊن]]ˇ سر بنيشه.عباسئن أ نؤمه ره که وأخوندن بترسئن.مرداۊيچ تۊرکان ؤ عربانˇ بد دأشت ؤ همين باعث بؤبۊست کي حمامˇ مئن ۊختي کي تنها بؤ خۊ تؤرکˇ غؤلامانˇ دس کۊشته بؤبؤ ؤ عباسئن نفسي راحت هأکشن.پس از مرداۊيچ أنه برأر يني [[وشمگير]] زيازئنˇ تختˇ سر بنيشت.

== عکسان ==
[[فاىل:Ziyardi Dynasty 928 - 1043 (AD).PNG|راست|بندانگشتی|مرداۊيچˇ قلمرۊ.نواحي کم‌رنگ پس از نبردهای همدان، اصفهان و خوزستان فتح بؤبؤن.]]
== وابسته جستاران ==

* [[زياری‌ئن]]
* [[وشمگير]]

== سربس ==

* الهی، حسین (۱۳۷۹). مردآویچ زیاری (از خاک برخاستگان). 

* کيتابˇ ايرانˇ تاريخ از حسن پيرنيا.

* مهرآبادی، میترا (۱۳۸۱). سرگذشت علویان طبرستان و آل‌زیار.

* مفرد، محمدعلی (۱۳۸۶). ظهور و سقوط آل‌زیار.

[[Category:تارئخ]]
[[رده:حىاتي وانويسؤن]]
[[جرگه:گيلاني شاهان]]
