'''مرداويج''' [[زياری‌ئن|زيارئن]]ˇ سلسله ره بؤنياد گؤذار سده چهارم هجريˇ مئن هيسه. وی زيارئنˇ سلسه ره بؤنياد بنأ و أ سلسله ۳۱۶ جي تا ۴۳۵(هجري) بر بخشاني جي [[ايران]]: [[گؤرگان]]، قۊمس، تبرستان،[[ديلمان|ديليمان]]، [[گيلان]]، [[قزوينˇ اۊستان|قزوين]]، [[ري]]،[[استان اصفهان|اصفهان]] ؤ [[خوزستان|خۊزستان]] مأنستن فرمان برأنئن. مرداويج هروسندان بن تیردادˇ خاخۊرزا ؤ گيلانˇ اشرافانˇ جي بؤ کي أنه تبارنؤمه [[ساسانئن]]ˇ رأسنه. اۊ ابتيدا خۊ دأئي أمرأ [[علویان|علويان]] تبرستانˇ بپيوسته ؤ خۊ قوي هيکل بؤنه وأسي گلف گلف علوئن ؤ سامانئنˇ مئن مشهورأ بؤ.

به دليل أن کي حسن بن قاسم (علوئنˇ حاکم) مرداؤيجˇ دأئي ؤ چن ته تن ديلمي ره بۊکۊشت، چن ته جي ديمليان پيله کسان از جۊمله: اسفار بن شیرویه ؤ مرداۊيج شۊرش بؤدأن. اسفار أ شۊرشˇ بدس بيته ؤ مرداۊيج ني علوئنˇ حاکم بۊکۊشت. أ مسله پسي مرداۊيج، مؤدتي اسفارˇ خيدمت هيسأبؤ ؤ اۊنه خيدمت گود ؤ اسفارˇ سردار بؤ.

اسفارˇ فتۊحات روند مؤثبتي دأشت ؤ رۊز به رۊز أنه يارائي ويشتر بوستˇ نأبؤ. اسفار خۊ قلمرؤ ره پيله تر چاگۊد ؤ عباسئن ؤ سامانئن برأبر به پيرۊزي بأرسه ولي برأي أن کي اسفار خشمگين ؤ تؤندˇ خۊ بؤ سرداران أنه دس جي عصباني بؤبۊستن ؤ مرداويچ اسفارˇ بۊکۊشت. پس از أن کي اسفار کۊشته بؤبۊسته أنه قلمرو مرداويجˇ دس دأکت. مرداويچ هأتؤ ني همدان ۊ اصفهان ؤ خۊزستانˇ بگيت ؤ خۊ قلمرؤ ره پيله تر چاگۊد ۊ به أن ترتيب زيارئنˇ سلسله ره بنا بؤده.

مرداويچ اول اولان اعلام بۊگود کي [[عباسئن]]ˇ أجي ايطاعت کۊنه ولي کم کم خۊ کلهˇ سر ساساني تاج بنأ و خأس هأنده ساسانئنˇ احيا بؤنه ۊ عباسي خليفه ره نؤمه وانيويشت که خأنه [[بغداد]]ˇ بيره ۊ هأنده ساسانئنˇ تشکيل هأده ۊ [[تیسپۊن]]ˇ سر بنيشه.عباسئن أ نؤمه ره که وأخوندن بترسئن.مرداۊيچ تۊرکان ؤ عربانˇ بد دأشت ؤ همين باعث بؤبۊست کي حمامˇ مئن ۊختي کي تنها بؤ خۊ تؤرکˇ غؤلامانˇ دس کۊشته بؤبؤ ؤ عباسئن نفسي راحت هأکشن. پس از مرداۊيچ أنه برأر يني [[وشمگير]] زيازئنˇ تختˇ سر بنيشت.

== عکسان ==
[[فاىل:Ziyardi Dynasty 928 - 1043 (AD).PNG|راست|بندانگشتی|مرداۊيچˇ قلمرۊ.نواحي کم‌رنگ پس از نبردهای همدان، اصفهان و خوزستان فتح بؤبؤن.]]
== وابسته جستاران ==

* [[زياری‌ئن]]
* [[وشمگير]]

== سربس ==

* الهی، حسین (۱۳۷۹). مردآویچ زیاری (از خاک برخاستگان). 

* کيتابˇ ايرانˇ تاريخ از حسن پيرنيا.

* مهرآبادی، میترا (۱۳۸۱). سرگذشت علویان طبرستان و آل‌زیار.

* مفرد، محمدعلی (۱۳۸۶). ظهور و سقوط آل‌زیار.

[[Category:تارئخ]]
[[رده:حىاتي وانويسؤن]]
[[جرگه:گيلاني شاهان]]
