'''[[مارگؤ رابي]]'''

مارگؤ اليس رابي ([[اينگيليسي زوؤن]] أجي: Margot Elise Robbie)، (بزارۊج ۲ جۊلای ۱۹۹۰)، ايته اؤستراليايي بازیگر ۊ تهیه بۊکۊنکس ايسه. جه أ بازيگرˇ مأرۊفˇ فئلمان شأ به ''درباره زمات''، ''وال استريتˇ ورگ''، ''تمرکؤز''، ''تارزانˇ أفسانه''، ''انتحارˇ جرگه''، ''مؤ تؤنيا ايسم'' ؤ ''ايته زمات هاليوۊدˇ مئن'' ايشاره کۊدن. ۲۰۱۷ سالˇ دۊرۊن، تاىمˇ مجله مارگؤ رابي ايته جه ۱۰۰ ته تاثير گۊذارˇ کسان  دۊنىا مئن معرفي بۊکۊده ؤ ۲۰۱۹ سالˇ مئن ني اۊنˇ نام زناکان بازيگري کي ويشتر جه باخي بازيگران درآوريدي ليست دۊرۊن قرار بيگيته.
[[پرونده:SDCC 2015 - Viola Davis, David Ayer & Margot Robbie (19522425899) (cropped).jpg|بندانگشتی|چپ|200px|مارگؤ رابي ۲۰۱۵ سالˇ مئن]]
==زيوشˇ أوائل==
مارگؤ اليس رابي ۲ جۊلای ۱۹۹۰ دۊرۊن، دالبي شأرˇ مئن 
جه کۊئينزلندˇ ايالت ؤ اؤستراليا کشور، ايته [[اسكاتلند|اسکاتلندي]] خانواده دۊرۊن به دۊنىا بامؤ. اۊنˇ مار سأري کِسلر نام دٚره کي فيزيؤتراپ ايسه ؤ اۊنˇ پئر ني دۊگ رابي ايسه کی مزرعه دار بۊ. مارگؤ دۊ ته برار به نامان لکلن ؤ کامرؤن ؤ ايته خاخۊر ني به نام آنيا دٚره. مارگؤ خۊ زاکي زمات ويشتر خۊ ماري پيله پئر ؤ پيله مار ورجأ ؤ خۊ مار ؤ برار خاخۊر أمرأ بۊگذرانه ؤ اۊنˇ پئر زياد اۊشانˇ أمرأ صميمي نۊبۊ. مارگؤ خۊ نؤجواني زماتˇ مئن مختلف حرفه'ن؛ منشي گري، خرده فرۊشي ؤ ساندويچ فرۊشي مترؤ دۊرۊن مأنستن تجربه بۊکۊده. مارگؤ سامرستˇ کالجˇ مئن نمایشنامه نيويسي بامۊخته ؤ بعد تۊمامه کۊدن خۊ تحصيل ؤ وختي کي ۱۷ سال دأشتي تصميم بيگيته به ملبؤرنˇ شأر بشه تا بازيگري کي اۊنˇ مؤرد علاقه حرفه بۊ دۊمبال بۊکۊنه.

==هۊنري زيوش==
===۲۰۰۷-۲۰۱۲: هۊنري فعاليتˇ أوائل===
شأ گۊتن کي رابي خۊ بازيگري حرفه جه ۲۰۰۷ سال شرۊع بۊکۊده چؤن هۊ سالˇ مئن مارگؤ دۊ ته فئلم، ''آى.سي.ىۊ.'' (.I.C.U'') ؤ ''Vigilante'' وأسي تست بدا ؤ آى. سي. ىۊ. فئلمˇ کارگردان تحت تأثير اۊنˇ اجرا ؤ استعداد قرار بيگيته ؤ مارگؤ با أنکي هئچ مۊديربرنامه ؤ معرفي نأشتي بتانسته خۊ أولي حرفه‌اي قرارداد دٚوٚده. 
مارگؤ ۲۰۰۸ سال دۊرۊن سۊ ته سرىال ''پرنسس فيل'' (The Elephant Princess)، ''شأرˇ قتل'' (City Homicide) ؤ ''وارسي گۊدن ماىلز بارلؤ أمرأ'' (Review with Myles Barlow) چند ته مئمانˇ نقش بازي بۊکۊده.
مارگؤ جه ۲۰۰۸ تا ۲۰۱۰ سال، همسایه'ن (Neighbors) مئن کي ايته اؤستراليايي سرىال ايسه دؤنا فريدمنˇ نقشˇ أمرأ حضۊر بيافته کي أ کاراکتر قرار بۊ ايته ىا دۊته قسمتˇ مئن حضۊر بداره ؤ موقتي ببه أما أ سرىالˇ عوامل، مردۊمˇ استقبال ؤ مارگؤ خۊرۊم بازي وأسي اۊنˇ حضۊر جه موقتي به داىمي تغيير بداييد.
مارگؤ دؤنا فريدمنˇ نقش بازي وأسي (Logie Awards) جه دۊ ته جائزه کانديد ني بۊبؤسته.
۲۰۱۱ سالˇ مئن مارگؤ ''گب زئن شيمي نسل جه'' (Talkin' 'Bout Your Generation) ؤ ''پن ام'' (Pan Am) کۊچي سرىالˇ مئن لؤرا کامرؤنˇ نقش ايفا بۊکۊده'''[[مارگؤ رابي|...دۊمباله]]'''
