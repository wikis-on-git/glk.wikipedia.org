[[پرونده:Samurai.jpg|بندانگشتی|ایتا سامرایی نوزدهمی قرن دورون]]
سامورایی (侍) یا بوشی ژاپونی جنگجو نام ایسه. سامورایی لوغت فگیفته بوبوسته جه سابورای کی اونه معنی لوغت یعنی کسی خدمتا گودن.<ref>{{پک|Wilson|1982|ک=Ideals of the Samurai: Writings of Japanese Warriors|ص=17|زبان=en}}</ref> تارئخ میان ایتا طبقه خاص ژاپون جامعه میان بید. و تا قبل سال 1868 (میجی دوره آغاز) ایتا جرگه جه خلابرا ژاپون میان بید.<ref>یادکرد وب | عنوان=samurai - Meaning, History, & Facts | وبگاه=Encyclopedia Britannica | تاریخ=2020-03-05 | پیوند=https://www.britannica.com/topic/samurai | کد زبان=en | تاریخ بازبینی=2021-03-02}}‏</ref>
سامورایی اول بار سیاسی هرج و مرج زمات میان (1573-467) موهم بوبوستید. اَ زمات میان ژاپون اورشین و هش پرکه بوبوسته بو. و هر کی خوره ، ایتا صارا میان حکومت گودی. اَ تارئخی دوره میان،  ژاپون دورون پور جنگانی اتفاق دکفته و نیاز به سامورایین ویشترا بوسته. و سامورایین قوت بیگیفتید. قرن دوازدهم میان ، دو تا کوگا ژاپون دورون قودرت دشتید. ایتا [[تایرا کوگا]] و اویتا [[میناموتو کوگا]] نام دَشتید. اَ دوتا کوگا ویشتر ژاپون صارای مالک بید و دِه کوگاهانه امره پور جنگ بیگیفتید. سال 1192 میان، [[میناموتو یوریتومو]] موفق بوبوسته ایتا سیاسی قودرت بدست باوره و شوگون جاجیگاه خوره چکونه. یوریتومو کاماکورا سلسله تاسیس بوگوده و اونه فرمانروایی کل ژاپون میان آغاز بوبوسته. یوریتومو حکومت دورون ، قودرت و مناصب  سامورایین دست دکفته و اوشان ژاپون جامعه میان قوت بیگیفتید. 
قرن شانزدهم میان، [[تویوتومی هیده یوشی]] (1537-1598) شوگون بوبوسته. وی پور جنگان دورون پیروزا بوسته و خو رقیبان دشکنه و همه کوگاهانه فوگوردانه و ژاپون ایجایی وجود باورده. وی ایتا طبقاتی نظام وجود باورده و دستور بدا فقط سامورایین تَنید خوشانه شمشیرانه بدارید. سابقه زمات ، وختی جنگ نوبو و صلح و آرامش بو سامورایین کشاورزی یا گاکلف کار گودید. هیده یوشی بوگفته کی سامورایین دو راه ویشتر نرید. یا کشاورز ببید یا سامورایی بمانیدو هیده یوشی ، سامورایین فرمان بدا کی یا کشاورزی و بجارکار بوکونید یا اگر تصمیم بیگیفتید سامورایی بِبید قلایان و کله بستان دورون، خلابران (سامورایین) امره زندگی بوکونید. هیده یوشی قانونی وضع بوگوده کی فقط سامورایین تَنستید خوشانه امره شمشیر بدارید. اَ طبقاتی نظام کی هیده یوشی چگوده ، [[توگوگاوا ایاسو]] زمات قوت بیگیفته.

[[ادو دوره]] میان (1603-1867)، سامورایین، ژاپون جامعه میان ، جاجیگاه خاص و موهم بوبوسته. قبلا ایتا سامورایی ، کشاورزی ، پیله وری یا بازار مجی گودی. سامورایین همه تان ایتا کله بست یا قلا دورون زندگی گودید و اوشانه ارباب و چکنه اوشانه دس اوکوف [[بج]] فدایی.<ref>لیوینگستون|۱۳۷۶|ک=شناخت ژاپن|ص=۴۳}}</ref> باخی سامورایین ایسابید کی ارباب یا چکنه نَشتید. اوشانه دوخادید [[رونین]]. اَ جرگه کی اوشانه نام [[رونین]] بو [[ادو دوره]] میان پور مشکل وجود آوردید و آشوب و جنایت گودید. بعد [[سکی گاهارا جنگ]] کی [[توگوگاوا کوگا]] پیروز بوبوسته و بِتنستید خوشانه رقیبان دَشکن بدید. [[ژاپون]] 250 سال صلح میان دوارسته و [[توگوگاوا کوگا]] واستی دوشمن و رقیب نیسا بو و همه تان جوخوفته بید. هنه واستی جنگستن اهمیت و مبارزه چم کم بوبوسته. پور  سامورایین سیاستمدار ، معلم و بازیگر بوبوستید. وختی [[میجی دوره]] فرسه و فئودالیسم، ژاپون میان خاتمه بیگیفته ، سامورایی همیشک واستی ژاپون جامعه میان دیمه بوبوسته.

[[پرونده:Samurai wearing kusari katabira (chain armor).jpg|بندانگشتی|سامورایی و رستران [[ناگیناتا]] پیشدار امره ]]

==سامورایی سلاحان==
*ژاپونی شمشیر
ایتا شمشیر ایسه کی مردوم اونه امره سامورایی شناسید. قدیمی ژاپونی شمشیر ([[نارا دوره]]) میان، چوکوتو نام بو کی پهن تیغه دَشتی. ولی نهصد سال اخیر میان، ویشتر شمشیرانه خمیده تیغه امره چکودید. اَ شمشیران نام (اوچیگاناتا) و (کاتانا) بو. اؤ زمات میان، دوتا کوچی شمشیر وجود دَشتی کی اوشانه نام واکیزاشی و تانتو بو. پور سامورایین دوتایی هم کوچی و هم پیله شمشیر استفاده گودید. مثلا هم واکیزاشی و هم کاتانا. ترکیب اَ دو شمشیر سامورایی سمبل بوبوسته. وختی ایتا سامورایی دوتا شمیشیر ایتا دراز و ایتا پاچ اوسادی خو امره حمل گودی اصطلاحا دوخادید دایشو ( یعنی پیله دانه و کوچی دانه). [[ادو دوره]] میان فقط سامورایین اجازه دَشتید دایشو بدارید.
*یومی
یومی ژاپونی پیله کمان نام ایسه. یومی [[سنگوكو دوره]] جه رونق بکفته. وختی سامورایین [[تانگاشیما توفنگ]] (ژاپونی شمخال توفنگ) امره آشنا بوبوستید. ولی پور سامورایین ایسا بید یومی امره به عنوان ایتا ورزش استفاده گودید. یومی جنس چگوده بوبوسته بو جه بامبو ، چوب ، نی و چرم. یومی تیر پینجاه تا صد متر بیگاده بوستی. یومی امره اسب سر ویشتر تیر بیگادید کی اَ ورزشه دوخادید یابوسامه.
*پیشدار
ژاپونی پیشداران نام [[یاری]] و [[ناگیناتا]] ایسه کی سامورایین اوشانه امره جنگستید. یاری ایتا پیشدار بو کی جنگ دورون ناگیناتا جانشین بوبوسته. [[یاری]] ایتا انفرادی سلاح نوبو بلکه ایتا جرگه [[آشیگارو]] (پیاده خلابر) کی داوطلب سرباز بید اونه امره جنگستید. پیش دار نسبت به شمشیر جنگ دورون ویشتر تاثیر بنا و جنگستن موقع پیاده و سواره جولو بختر بو.


==منبع==
اینگیلیسی ویکی پدیا ایله جار بوگوده هان

[[رده: تارئخ]]
