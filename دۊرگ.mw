[[فاىل:Tigress at Jim Corbett National Park.jpg|بندانگشتی|دۊرگ ٚ تاتايي]]
'''دۊرگ يا درۊگ''' (عیلمی نؤم: Panthera Tigris) پيلاترين جؤنور پيچه'نˇ تيره جي ايسه گه‌ اۊنˇ قأمتˇ أرش تا ۳/۳ ميتر ؤ اۊنˇ وزن تا ۳۰۶ کيلۊ رسنه. مؤهيم ترين شينأسه‌ی أ جؤنور، اۊنˇ سيأ خطان ايسن گه اۊشؤنˇ بدنˇ مئن نيأ. دۊرگ خئلي قوي هيسه ؤ خۊشکي حيوانانˇ مئن پيلاترين نيشˇ گاز-ه دأره. کٚلˇ دۊرگانˇ جؤثه ملانˇ جي پيله تر ايسه. دۊرگان ويشتر تیناري زيويش کۊنن ؤ خئلي ايلجار نيأن، دۊرگان ٚ عمر معمۊلا ۲۰ سالˇ جي تا ۲۶ سال مؤتغیر ايسه. دۊرگان خۊشان-ره قلمرۊ دۊجئنن ؤ اۊشانˇ قلمرۊ وأسي پيله بؤبؤن تا بؤتۊنن شيکار بؤننن. دۊرگانˇ قلمرۊ نوأ خئلي شۊلۊغ بۊبۊن ؤ هينˇ ره ني زمتاني پيش بۊمأ دأره گه آدمؤن-ه فگن بؤنن. دئبار دۊرگان آسيا سرأسر ٚ مئن زيويش گۊدن ؤ شأسه اۊشان-ه يأتن. ولي طی أ ۱۰۰ سال ۹۳٪ جي اۊشانˇ تاريخي زيويشر کمأبه. دۊرگانˇ تۊده طبيعتˇ مئن ۳۰۶۲ تا ۳۹۴۸ ته برآورد بؤبه گه ۱۰۰,۰۰۰ ته کمتر جه اۊشؤنˇ شؤمار بيستؤمي صده سرأگيتن ٚ جي ايسه، جه گٚتˇ دليلان گه اۊشؤنˇ جمعيت-ه کماگۊده زيويشران ٚ تخريب ؤ غیر قانۊني شيکار ؤ زیوشرانˇ سيوا بؤؤن هيسه. بنگالˇ دۊرگ پۊر شؤمار ترين ؤ سيبري دۊرگ پيلاترين دۊرگˇ بۊن جۊر ايسه. ۹ ته بۊن جۊر اي جؤنور دأره گت سۊته مۊقۊفا بؤن ؤ شيش ته دئه ني مۊقۊب بؤن ٚ خطر ٚ مئن هيسأن.

== مۊسانچئه تؤليد ==
کلان ؤ ملان جؤفتگيري زمت، تينار چند رۊج کسن ٚ ور هيسأنن. مل ٚ دۊرگان ۱۰۳ تا ۱۰۵ رۊج شيکمداري پسي دۊته تا سۊته کۊته چينن. کۊته'ن تا چند سال خۊشان مار ٚ ور هيسأنن.

== جۊر'ن ==
[[فاىل:P.t.altaica Tomak Male.jpg|پیوند=https://glk.wikipedia.org/wiki/%D9%81%D8%A7%D9%89%D9%84:P.t.altaica%20Tomak%20Male.jpg|بندانگشتی|سيبري دۊرگ]]
۹ بۊن جۊر دۊرگ ٚ جي وۊجۊد دأره گه سۊته مۊقۊفا بؤن ؤ شيش ته ديگه ني اينقراض ٚ خطر مئن درن گه شامل: [[بنگال ٚ دۊرگ]]، [[هندۊچین ٚ دۊرگ]]، [[مالايي دۊرگ]]، [[سۊماترايي دۊرگ]]، [[سيبري دۊرگ]] ؤ [[جنۊب چين ٚ دۊرگ|چين ٚ نسۊم ٚ دۊرگ]] بۊنن.

== زيوش ؤ شيکار ==
[[فاىل:Tigerwater edit2.jpg|بندانگشتی|دۊرگ ٚ تاتايي آو ٚ مئن]]
دۊرگان ويشتر دامانان ؤ جئني گه آدم ٚ جي دۊر بؤبۊن ٚ مئن زيويش کۊنن. دۊرگان ويشتر شؤو ٚ مئن هأکش وأکش کۊنن ولي اي ايمکان ني وجود دأره گه رۊج ٚ مئن ني دئه بؤبۊن.

دۊرگان شيکار ٚ زمت دۊخؤسکي خۊ طؤمه' نٚزيکا بۊنن ؤ يته ناگهاني واز ٚ أمرأ سري طؤمه-يه گؤلئه خۊ پيله گاز ٚ أمرأ گينن ؤ اۊن-ه خفه کۊنن. کۊشتن ٚ پسي خۊ خۊراک ٚ خۊردأنأسنن.

دۊرگ ٚ خۊراک ويشتر گؤنج (گوزن)، مرال، شۊکا، [[پرزه]]، گۊراز، مال ؤ گاميش ايسه.

== ايرانˇ مئن ==
دۊرگان البرز ٚ بندان ٚ مئن جئني گه دامؤني بؤبۊن، ويشتر گيلان ؤ مازندران ٚ مئن زيوش گۊدن ولي هسأ ده حؤدۊد ٚ ۳۰ سال ايسه کي أشان ٚ نسل ايران ٚ مئن مۊقۊفا به.

== سربس ==
# 
* Guillery, R. W.; Kaas, J. H. (1973). "Genetic abnormality of the visual pathways in a "white" tiger".''Science''. '''180''' (4092): 1287–1289.Bibcode:1973Sci...180.1287G.doi:10.1126/science.180.4092.1287.P
* MID 4707916.

# Xu, X.; Dong, G. X.; Hu, X. S.; Miao, L.; Zhang, X. L.; Zhang, D. L.; Yang, H. D.; Zhang, T. Y.; Zou, Z. T.; Zhang, T. T.; Zhuang, Y.; Bhak, J.; Cho, Y. S.; Dai, W. T.; Jiang, T. J.; Xie, C.; Li, R.; Luo, S. J. (2013)."The Genetic Basis of White Tigers".''Current Biology''. '''23'''(11): 1031–5.doi:10.1016/j.cub.2013.04.054.<nowiki>PMID 23707431</nowiki>.

# Leyhausen, P. (1979). ''Cat behavior: the predatory and social behavior of domestic and wild cats''. Berlin: Garland Publishing, Incorporated. p. 281.ISBN <bdi>97808240701</bdi>

# اينگیلیسي ويکيپديا.
# فارسي دیکیپديا.
#https://archive.is/20080220222416/findarticles.com/p/articles/mi_qn4158/is_20041206/ai_n12814678
#http://daneshnameh.roshd.ir/mavara/mavara-index.php?page=%d8%a8%d8%a8%d8%b1&SSOReturnPage=Check&Rand=0

[[جرگه:حيوان]]
[[جرگه:پيچا سانان]]
