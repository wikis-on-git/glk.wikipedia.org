[[پرونده:جنگل۷.jpg|بندانگشتی|چپ|[[جنگلˇ رۊزنامه]] أولي صفحه، [[ميرزا حسين کسماىي]] مؤديريت أجي]]

[[جنگلˇ رۊزنامه]]، ىکته نشريه بۊ کي [[سنگي چاپ]]ˇ همرأ هر هفته ىک دفأ [[کسما]] مئن مؤنتشر بنأبۊ ؤ اۊنˇ مئن [[جنگلئن]]ˇ "افکار ؤ عمليات" دبۊ. رۊزنامه سرلؤحه سر بنويشته بۊ "نگهبان حقوق ایرانیان و منور افکار اسلامیان" (ايرانئنˇ حۊقۊقˇ پاسبؤن ؤ اسلامئنˇ افکارˇ رؤشنگر). 

جنگل، گیلان ٚ ولایت ٚ مئن چاپ بنأبۊ ولي دۊنیا سیاست ٚ جي نسبتا بقایده ؤ جامع اطلاعات اين ٚ مئن دبۊ.<ref>خسرو شاکری. میلاد زخم؛ جنبش جنگل و جمهوری شوروی سوسیالیستی ایران. اختران. تهران. ۱۳۸۶. ص ۹۹.</ref> 

==سردبيري ؤ اداره==
اي رۊزنامه، [[علي حبيبي]] خط ؤ حقسأىˇ همرأ بيرين بمأ ؤ اۊجۊر کي اينˇ کيليشه' جي مألۊم بنه، [[غلامحسين نويدي کسماىي]] اۊنه اداره گۊد ؤ دومي شماره'جي پسي [[میرزا حوسئن کسمایی|حسين کسماىي]] ([[مشرۊطه]] زمتˇ نؤمي مؤجاهد) اۊنه اداره گۊد. 

حسين کسماىي تا شمارهٔ ۱۳ اي رۊزنامه مؤدير بۊ ولي ۹ؤمي شماره پسي عملاً ديمه بنيشته بۊ ؤ هندئه نويدي اۊنه اداره گۊد.<ref>حق شناس، سید علی، جنبش جنگل، برآیند مشروطه ناکام. خبرگزاری اوح نیوز، ۲۱/۹/۱۳۹۰</ref> 

==مئن (مؤحتوا)==
جنگلˇ رۊزنامه سۊ دؤره بيرين بمأ. أولي دؤره [[ىکشمبه]] ۱۹ [[شعبان]] ۱۳۳۵ ه.ق. ([[۱۴۹۱ ديلمي|۱۴۹۱]] [[ورفنه ما ۲]]) تا شمارهٔ ۳۱  سره بدأ ؤ [[کسما]] مئن، سنگي چاپ أجي بيرين أمأ. سرجمع ۳۹ شماره بيرين بمأ.

جنگلˇ خئلي شماره'نˇ مئن ىکته سۊتۊن دبۊ '''چرند ؤ پرند'''ˇ نؤمي کي گياکۊن جنگلˇ رۊزنامه نيويشتنکسؤن اي نؤمه، [[دهخدا]] طنزˇ مجمۊعه' جي هأىته بۊن.<ref>شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۶.</ref>

==== جنگلئن ٚ برنامه ====
جنگل، [[جنگلئن]] ٚ برنامه ؤ پيام' مؤنتشر گۊد. [[جنگلˇ رۊزنامه|جنگل ٚ رۊزنامه]] يکته مقاله مئن (''آنچه جنگلیان می خواهند'') بنويشته: ۱. ایران، ایرانئن ٚ شئه. ۲. خارجي سؤلطه خأن تمنأبۊن. ۳. اصلاحات خأن بي خارجئن ٚ دخالت پيش بۊشۊن. ۴. ایران ٚ باستاني تاج ؤ تخت خأن [[احمد شا|احمد شاه]] ٚ شي ببۊن کي آزادي حامي ايسسه ؤ اين ٚ اقتدار ٚ کیاسر (قلمرؤ) خأن ایران ٚ بۊگذشته امپراتۊري مۊرسؤن ببۊن. ۵. دؤلت ٚ کابينه (مشرۊطه خاز ؤ آزادي خازؤن ٚ رهبري جي) هم خأ قديمئن ٚ ضررؤن' جۊبران بکۊنن هم آينده به يک فکري بکۊنن. ۶. مجلس خأ وا ببۊن. ۷. اینگیلیس ٚ خطر ٚ پيش خأن اسلام' حمايت گۊدن. ۸. خائنؤن خأ مۊجازات ببۊن.<ref>[[جنگلˇ رۊزنامه|جنگل]]. ش۱۳. ۱۳، ۱۲۹۶.</ref>

==رۊزنامه گردأىته==
جنگلˇ رۊزنامه شماره'نˇ گردأىته (مجمۊعه) ىکته کتابˇ مئن بيرين بمأ.

سال [[۱۵۵۶ ديلمي]] (۱۳۶۱ هجري شمسي)، ۳۱ شماره عکسي چاپˇ همرأ مؤنتشر بۊبؤ؛ سال [[۱۵۸۳ ديلمي]] (۱۳۸۸ هجري شمسي) أني، [[رؤبرت واهانيان]]، گيلانˇ ما فصلنامه مئن، دومي ؤ سومي دؤره' جي ۵ شمارهٔ واتينأدأ.<ref>مجموعه ی روزنامه های جنگل، به کوشش امیر نعمتی لیمایی، مشهد: امیدمهر، ۱۳۸۹، ص۲-۳.</ref> 

سال [[۱۵۸۴ ديلمي]] جنگلˇ رۊزنامه ۳۹ شماره' جي ۳۶ ته شماره ىکته کتابˇ مئن مؤنتشر بۊبؤ کي اي کتابˇ نؤم ايسه "مجموعه ی روزنامه های جنگل" ؤ أمير نعمتي ليماىي اي کتابه چاپ بۊده.<ref>شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۲.</ref> 

==ويشتر بۊخؤنين==
*[http://v6rg.com/?p=10794 جنگلˇ رۊزنامه گردأىته (مجمۊعه)؛ ۱ تا ۳۱] (جنگلˇ رۊزنامه شماره'نه جيرأکشين)
* مجموعه ی روزنامه های جنگل، به کوشش امیر نعمتی لیمایی، مشهد: امیدمهر، ۱۳۸۹
* شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۲-۸۶


==سربس==

[[رده:جنگلˇ انقلاب]]
[[رده:گيلانˇ نشريه'ن]]
[[رده:گيلکي نشريه'ن]]
[[جرگه:گيلان ٚ تاريخ]]
