[[پرونده:[[File:جنگل۷.jpg|thumb|جنگلˇ رۊزنامه، شمارهٔ ۷]]|بندانگشتی|چپ|[[جنگلˇ رۊزنامه]] أولي صفحه، [[ميرزا حسين کسماىي]] مؤديريت أجي]]

[[جنگلˇ رۊزنامه]]، ىکته نشريه بۊ کي [[سنگي چاپ]]ˇ همرأ هر هفته ىک دفأ [[کسما]] مئن مؤنتشر بنأبۊ ؤ اۊنˇ مئن [[جنگلئن]]ˇ "افکار ؤ عمليات" دبۊ. رۊزنامه سرلؤحه سر بنويشته بۊ "نگهبان حقوق ایرانیان و منور افکار اسلامیان" (ايرانئنˇ حۊقۊقˇ پاسبؤن ؤ اسلامئنˇ افکارˇ رؤشنگر). 

==سردبيري ؤ اداره==
اي رۊزنامه، [[علي حبيبي]] خط ؤ حقسأىˇ همرأ بيرين بمأ ؤ اۊجۊر کي اينˇ کيليشه' جي مألۊم بنه، [[غلامحسين نويدي کسماىي]] اۊنه اداره گۊد ؤ دومي شماره'جي پسي [[میرزا حوسئن کسمایی|حسين کسماىي]] ([[مشرۊطه]] زمتˇ نؤمي مؤجاهد) اۊنه اداره گۊد. 

حسين کسماىي تا شمارهٔ ۱۳ اي رۊزنامه مؤدير بۊ ولي ۹ؤمي شماره پسي عملاً ديمه بنيشته بۊ ؤ هندئه نويدي اۊنه اداره گۊد.<ref>حق شناس، سید علی، جنبش جنگل، برآیند مشروطه ناکام. خبرگزاری اوح نیوز، ۲۱/۹/۱۳۹۰</ref> 

جنگلˇ رۊزنامه سۊ دؤره بيرين بمأ. أولي دؤره [[ىکشمبه]] ۱۹ [[شعبان]] ۱۳۳۵ ه.ق. ([[۱۴۹۱ ديلمي|۱۴۹۱]] [[نؤرۊز ما ۴]]) تا شمارهٔ ۳۱ ([[۱۴۹۱ ديلمي|۱۴۹۱]] [[ديا ما ۳۰]]) سره بدأ ؤ کسما مئن، سنگي چاپ أجي بيرين أمأ.

==دله (مؤحتوا)==
جنگلˇ خئلي شماره'نˇ مئن ىکته سۊتۊن دبۊ '''چرند ؤ پرند'''ˇ نؤمي کي گياکۊن جنگلˇ رۊزنامه نيويشتنکسؤن اي نؤمه، [[دهخدا]] طنزˇ مجمۊعه' جي هأىته بۊن.<ref>شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۶.</ref>


==رۊزنامه گردأىته==
جنگلˇ رۊزنامه شماره'نˇ گردأىته (مجمۊعه) ىکته کتابˇ مئن بيرين بمأ.

سال [[۱۵۵۶ ديلمي]] (۱۳۶۱ هجري شمسي)، ۳۱ شماره عکسي چاپˇ همرأ مؤنتشر بۊبؤ؛ سال [[۱۵۸۳ ديلمي]] (۱۳۸۸ هجري شمسي) أني، [[رؤبرت واهانيان]]، گيلانˇ ما فصلنامه مئن، دومي ؤ سومي دؤره' جي ۵ شمارهٔ واتينأدأ.<ref>مجموعه ی روزنامه های جنگل، به کوشش امیر نعمتی لیمایی، مشهد: امیدمهر، ۱۳۸۹، ص۲-۳.</ref> 

سال [[۱۵۸۴ ديلمي]] جنگلˇ رۊزنامه ۳۹ شماره' جي ۳۶ ته شماره ىکته کتابˇ مئن مؤنتشر بۊبؤ کي اي کتابˇ نؤم ايسه "مجموعه ی روزنامه های جنگل" ؤ أمير نعمتي ليماىي اي کتابه چاپ بۊده.<ref>شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۲.</ref> 

==ويشتر بۊخؤنين==
* مجموعه ی روزنامه های جنگل، به کوشش امیر نعمتی لیمایی، مشهد: امیدمهر، ۱۳۸۹
* شایسته، فریدون، نشریه نهضت جنگل، کتاب ماه تاریخ و جغرافیا، شماره۱۵۷، خرداد۱۳۹۰، ص۸۲-۸۶


==سربس==

[[رده:جنگلˇ انقلاب]]
[[رده:گيلانˇ نشريه'ن]]
[[رده:گيلکي نشريه'ن]]
