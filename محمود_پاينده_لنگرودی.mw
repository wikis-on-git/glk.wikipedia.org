mahmud pǎyandeh langerudi 12 [[ǎzar]] 1310 [[xuršidi sǎl]], [[langərud]]ə meen bazasə bubo. [[ibtidǎi tahsil]]ə 1317 xuršidi sǎlə meen, xu šahrə meen sar haytə. amma panj sǎlə pasi, [[mariz]]i vasi tarkə tahsil budə amma du sǎlə baadə pasi dumǎrtə bušo o [[tahsil]]ə idǎmə hada.

[[šeer]] o šǎire 1320 xoršidi ji, [[calangar]] ruznome meen sar haytə. i ruznomə [[afrǎšte]] ši bu. šanə gutan kə langerudi, afrǎšte ji šeer o šǎere yǎd haytə. 28 [[murdǎd]]ə [[kudatǎ]] budə bazi pas, langerudi dumǎrtə darsə vila gudə o bušo [[tehron]].

1333 tǎ 1344 tehronə [[nivisandə]]gonə amrə ǎšanǎ bubo o [[omidə iron]]ə [[majale]] meen xu kǎrə sar haytə, kə unə meen [[siyǎsi]] šeer gut; amǎ cun inə šeeron siyǎsi bon can vaqtə baad inə jəlo baytan.

mahmud pǎyandeh langerudi, šwə 27 [[ǎbon]]ə 1377 xuršidi sǎl, tehronə meen, dunyǎ ji bušo. langerudi u moqe 67 sǎl sin dašt. pǎyanda xu šahrə meen yani langərud dafn budan.

inə banvištan:

1-	1334) [[osyǎn gul]], seerə majmue, tehron, 560 [[valg]].

2-	1336) [[gilaki taronan]], 44tə [[dubayti]] majmue, tehron, 26 valg.

3-	1352) [[gil o daylamə masalon o istəlǎhon]], tehron, [[ironə farhangə bunyǎd]], duvum cǎp: tehron, [[soruš]] 1374, 302 valg.

4-	[[gil o daylamə ǎinon o bǎvardǎšton]], tehron, ironə farhangə bunyǎd, duvum cǎp: tehron, [[insoni olum]]ə mutǎləǎtə [[pažuhašgǎh]] 1377, 428 valg.

5-	1357) [[gilone qarib šǎh mašhur bə ǎdil šǎh, qiyǎm]], tehron, [[saharə intišǎrǎt]], 108 valg.

6-	[[ye šw bušom roxonə]], tehron, [[nǎšer mualef]], 80 valg.

7-	[[laylə ku]], tehron, nǎšer mualef, 50 valg.

8-	[[langarudə xaštə pul]], tehron, nǎšer mualef, 12 valg.

9-	1365) [[gil o daylamə farhang]], tehron, [[amir kabirə intišǎrǎt]], duvum cǎp: tehron 1376, 788 valg.

10-	1368) [[doctor hešmat jangali ji yǎd]], tehron, [[šole andiše intišǎrǎt]], 182 valg.

11-	1370) [[xuninanə dǎrolmarzə tǎrix ( gilon o mǎzandaron )]], [[rašt]], [[gilakon]], 306 valg.

12-	1374) [[afrǎšte gilaki šeeron]], [[jumakuni]] o [[vǎgardon]], rašt, gilakon, 288 valg.

13-	[[yǎdə ji bušo ( majmue dǎston )]], [[digar ǎhangə intišǎrǎt]], 133 valg.

14-	1384) [[giləvǎ]] ( fǎrsi majmue šeeron ), [[ǎtenǎ našr]], 165 valg.


i nivištə http://www.varg.ir/archives/2006/12/post_71.php ji vǎgardan bubokə.
