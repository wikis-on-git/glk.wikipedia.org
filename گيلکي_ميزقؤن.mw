[[File:A court musician playing the kemanche, painting by Abul Qasim, Qajar Iran.jpg|thumb|[[کمؤنچه]]|alt=A court musician playing the kemanche, painting by Abul Qasim]]
[[File:IranianMusicGroup.jpg|thumb|دربارˇ ميزقؤنچئن کمال الملکˇ أثر]]
'''گيلکي ميزقؤن''' گرداگيري ايسه گيلکي ترؤنه'نˇ جي؛  شاملˇ [[گيلکي فؤلکلؤرˇ ميزقؤن]] گه خؤره چندين وابين دأنه: [[شؤنشيني ترؤنه'ن]] ؤ [[بيجارسري خؤندگي]] ؤ [[چاربداري ]] ؤ [[گاره سري]] ؤ [[أميري خؤني]] ؤ [[نؤرۊز خؤني]]... فارق أز فؤلکلؤرˇ ميزقؤن؛ گيلکي ديگر سبکؤنˇ ميئنأ ني دستي دأنه شاملˇ [[گیلکي رپ]] ؤ [[گيلکي راک]] ؤ [[گيلکي پاپ]] ؤ... گيلکي ميزقؤنˇ تاريخ وگردنه پۊر زمت پيشه أمما آخرين سربسي گه ياته بۊبؤ ؤ گيلکي ميزقؤنه ايشاره کؤنه وگردنه [[ساسانيان]]ˇ زمته.<ref>لاهيجاني، م، جغرافياى گيلان، ولگ ۱۰۴</ref>

==ساسانيان زمتˇ ميئن==
ساسانيانˇ زمتˇ ميئن [[رى]] ؤ [[ديلمؤن]] ؤ [[طبرستؤن]]ˇ ميئن [[تار|تاره]] بر سايرˇ سازؤن ترجيح دأن ؤ جغيرˇ اين [[نى]] ؤ [[عۊد]] ؤ [[چنگ]] ؤ [[سۊرنا|سۊرنأ]] ني رواج دأشت. <ref>لاهيجاني، م، جغرافياى گيلان، ولگ ۱۰۴</ref>
== ایسلامˇ پسي==
[[أبۊ نصر محمد فارابي]] قؤلي خۊ [[المۊسيقي]] کيتابˇ ميئن بأرده گه [[خۊراسؤني]] تنبۊر دۊته سيم دأنه ؤ يک نؤعˇ ديگر به نؤم [[جيلي تنبۊر]] گه مۊعرب بۊبۊکه کلمهٔ [[گيلي تنبۊر]] يا [[گيلانˇ تنبۊر]] ايسه ؤ اينˇ کۊک گۊدن؛ خۊراسؤنئنˇ کۊک گۊدنˇ أمرأ تؤفير دأنه.<ref>فارابي، أبۊنصر، الموسيقي کبير منقۊل جه سرتيپ پۊر (۱۳۶۶)</ref>

[[پيرشرفشاه دۊلايي]] گه قرنˇ۸ [[دۊلا]] ميئن زيويشت ؤ اۊنˇ چاردؤنه'نˇ ديوان گه اۊنˇ جي بۊمؤنسه منقۊله گه پيرشرفشاه اي چاردؤنه'نه ميزقؤنوار خؤند ؤ هين بۊ مردۊمˇ ميئن جادکته ؤ مردۊم اي چاردؤنه'نه خۊشؤن مۊناسبتؤنˇ ميئن خؤندن. [[اۊستاد أبۊلحسن صبا]] به هي نؤم استخراج بؤده. 

پيرشرفشاهˇ چاردؤنه'ن سينه به سينه نقل بۊبؤکه ؤ ايشؤنه [[شۊر]]ˇ مايه ميئن به نؤم شرفشاهي خؤندن.<ref>سرتيپ پۊر، جهانگير (۱۳۷۰)، ولگ ۲۷۲</ref>
==صفويه زمتˇ ميئن==
صفويه زمتˇ ميئن به علتˇ اينکه [[شيعه]] ايرانˇ ميئن جادکته ميزقؤن ؤ ميزقؤنزني ؤ ميزقؤنچئن سرکۊب بۊبؤن ؤ فقط [[دسرکۊتن|دسرکۊتن (نقاره)]] در بعضي موارد جايز بۊ. اي زمتˇ جي تا [[مشرۊطه انقلاب]] گيلکي ميزقؤن رؤنقي ندأشت. ولي چؤن ميزقؤنˇ طبيعت ذاتي ايسه نشأست اۊنˇ جۊلؤ گيتن ؤ اي مۊختصر نۊمۊدؤن خألي [[تعزيه]] ؤ مذهبي مراسمؤنˇ ميئن بۊ به اي صۊرت گه اي مراسمؤنˇ ميئن غم انگيز نواؤنˇ جي [[شيپۊر]] ؤ [[طبل]] ؤ [[سنج]] ؤ [[کرنى]]ˇ مۊسؤن کأرأگيتن. ألبته ميزقؤن باخي جيگه'نˇ ميئنأ ني هرچند کم أما تبلوؤري دأشت. مئلا عرۊس برؤنˇ ميئن درويشؤن شعر ؤ خؤندن ؤ ساز زأن. يا مثلا [[بيجارسري ميزقؤن| بيجارسري ترؤنه'ن]] گه [[شۊر]]ˇ دستگاه دشتي خۊندش همچنان خؤنده بؤنأبۊ. يا مثلا نقاره زني [[کۊشتي گيلمردي]]ˇ مراسمˇ ميئن. يا هنده مثلا چۊپانؤنˇ نى زني يا مۊرشدˇ ضرب؛ زۊرخؤنه'نˇ ميئن حماسي أشعارˇ أمرأ پابرجا بۊ.<ref>فخرايي، ابراييم، ولگ ۳۶۹ ؤ ۳۷۰</ref>
کيايئنˇ خاندان ميزقؤن ؤ هۊنر ؤ فرهنگه خۊش دأشتن مخصۊصا [[خان احمد خان]] که ميزقؤن ؤ شعره التفاتˇ ويژه اي دأشت. اينˇ دربارˇ ميئن [[زيتۊن کمانچه نواز]] پيلˇ ميزقؤنچي ؤ دربارˇ ميزقؤنچئنˇ رهبر بۊ گه اۊستادؤنه [[کمؤنچه]] ؤ [[تنبۊر]] ؤ [[عۊد]] زأ.<ref>نؤزاد، فريدۊن (۱۳۷۳)، ولگ ۱۱۴ ؤ ۱۵۴ ؤ ۱۵۶</ref>

[[سيد ظهير الدين مرعشي]] خۊ کيتابˇ ميئن ([[گيلان ؤ ديلمستانˇ تاريخ]]) بأرده گه صفوي عصرˇ ميئن؛ دسرکۊتن(نقاره) ؤ سؤرناؤ نى ؤ چنگ ؤ دفˇ جي شکار ؤ ختنه سۊرانˇ مراسمˇ ميئن کارأگيتن.<ref>مرعشي، ظهيرالدين، تاريخ گيلان و ديلمستان، ولگ ۳۱۸</ref>
==قاجارˇ زمتˇ ميئن==
اي زمتˇ ميئن پۊر سربس گيلؤنˇ ميزقؤنˇ جي نۊمؤنسه. أما [[رۊح الله خالقي]] خۊ کيتابˇ ميئن به نؤم [[ميزقؤن سرگۊذشت]] منقۊل أز کيتابˇ [[يادداشتؤني أز ناصرالدين شاهˇ خۊصۊصي زيندگؤني]]؛ [[معير الممالک]]ˇ أثر بؤته دأنه گه چندينته زنؤنه ميزقؤنˇ جرگه دربارˇ ميئن زأن گه يکي أز اۊشؤن [[گۊل رشتي]] يا [[کل رشتي]] زنؤنه جرگه بۊ.<ref>خالقي، رۊح الله، ميزقؤنˇ سرگۊذشت (جلد ۱)، ولگ ۳۰</ref><ref>نقاشي گردايته کيتاب چندته نقاشˇ جي، مرق اصناف عهد قاجار</ref>
==زماتين==
گيلؤنˇ زماتين ميزقؤنˇ نۊقطهٔ عطف؛ ميزقؤنˇ مدرسه بنأنأن توسط أبۊلحسن صبا بۊ. أبۊلحسن صبا چندينته پيلˇ قطعه ديلمؤنˇ جي [[زردˇ مليجه]]ˇ مۊسؤن ضبط بؤده.<ref>پورشعبان، حامد، موسیقی گیلان۱ (۱۳۹۵)، رشت:فرهنگ ايليا</ref> 
انقلابˇ مشرۊطه پسي گيلؤنˇ ميزقؤن بشدت ترقي بؤده. اينˇ تبلوؤر [[فريدۊن پۊررضا]] ؤ [[رۊح أنگيز ميرزايي]] ؤ [[ناصر مسعودی|ناصر مسعۊدي]] ؤ  [[فرامرز دۊعايي]] ايسن.
==گيلکي پيلؤ ترؤنه'ن==
* [[آها بۊگۊ (مۊزيک)| آها بۊگۊ]] -[[ فؤلکلؤر]]
* [[ بيأ مره ىاري بدن (مۊزيک)|بيأ مره ياري بدن]] - [[فرامرز دۊعايي]] - واخؤني: [[شاهين نجفي]]
* [[پس از باران (موسئقی)|وارشˇ پسي]] - [[فريدۊن پۊررضا]]
* [[ميرزا کۊچي خان]] - [[ناصر مسعودی|ناصر مسعۊدي]]

==گيلکي سازؤن==
#بادي سازؤن: [[سۊرنا]]، [[لؤله | لؤله (لله)]]، [[نى لبک]]، [[کرنى]]، [[گؤشاخ]]
# زهي سازؤن:[[کمؤنچه| ديلمؤنˇ کمؤنچه]]
# کۊبه اي سازؤن: [[دسرکۊتن|دسرکۊتن(نقاره)]]، [[دياره]]، [[کرب]]
==گالري==
<center>
<gallery>
File:Sornay.jpeg|خاتمکاري بۊبؤ سؤرنا
File:سؤرنا و نقاره.jpg|نقاره (دسرکۊتن) ؤ سؤرنا
File:Kareney.jpg|عاشۊرا کرنئى زني [[لاجؤن]]ˇ ميئن
پرونده:Kareney3.jpg|کرنئى
پرونده:کرنئی_بیرینی_دهنه.jpg|کرنئىˇ بيريني دهنه
پرونده:کرنئی_دهنی.jpg|دهني کرنئى
</gallery>
</center>
==سربس==
{{جيرنويس}}
[[رده:گيلکي مۊزيک]]
[[رده:مۊزيک]]
